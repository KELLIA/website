<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>18. To Sinful Nuns &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../../codexA/index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">18. <em>To Sinful Nuns</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id6">Paragraph 01</a></li>
<li><a class="reference internal" href="#id7">Paragraph 02</a></li>
<li><a class="reference internal" href="#id8">Paragraph 03</a></li>
<li><a class="reference internal" href="#id9">Paragraph 04</a></li>
<li><a class="reference internal" href="#id10">Paragraph 05</a></li>
<li><a class="reference internal" href="#paragraph-06">Paragraph 06</a></li>
</ul>
</li>
<li><a class="reference internal" href="#chapter-04">Chapter 04</a><ul>
<li><a class="reference internal" href="#id11">Paragraph 01</a></li>
<li><a class="reference internal" href="#id12">Paragraph 02</a></li>
<li><a class="reference internal" href="#id13">Paragraph 03</a></li>
<li><a class="reference internal" href="#id14">Paragraph 04</a></li>
<li><a class="reference internal" href="#id15">Paragraph 05</a></li>
<li><a class="reference internal" href="#id16">Paragraph 06</a></li>
<li><a class="reference internal" href="#paragraph-07">Paragraph 07</a></li>
<li><a class="reference internal" href="#paragraph-08">Paragraph 08</a></li>
</ul>
</li>
<li><a class="reference internal" href="#chapter-05">Chapter 05</a><ul>
<li><a class="reference internal" href="#id17">Paragraph 01</a></li>
<li><a class="reference internal" href="#id18">Paragraph 02</a></li>
<li><a class="reference internal" href="#id19">Paragraph 03</a></li>
<li><a class="reference internal" href="#id20">Paragraph 04</a></li>
<li><a class="reference internal" href="#id21">Paragraph 05</a></li>
<li><a class="reference internal" href="#id22">Paragraph 06</a></li>
<li><a class="reference internal" href="#id23">Paragraph 07</a></li>
<li><a class="reference internal" href="#id24">Paragraph 08</a></li>
<li><a class="reference internal" href="#paragraph-09">Paragraph 09</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexB/ZoegaCCVI/18.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-sinful-nuns">
<h1>18. <em>To Sinful Nuns</em><a class="headerlink" href="#to-sinful-nuns" title="Permalink to this headline">¶</a></h1>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>... ϩ˻ⲱ˼ ... [ⲡⲟ]ⲛⲏⲣⲟ[ⲛ ⲛ̄ⲧⲛ̄]ⲕⲧⲟⲛ ⲛ̄ⲧ[ⲛ̄]ⲙⲉⲧⲁⲛⲟⲉⲓ ·&nbsp;ⲁⲩⲱ ⲛ̄ⲧⲛ̄ⲉⲓⲙⲉ ϫⲉⲉⲛⲛ̄ⲧⲱⲛ · ⲛ̄ⲑⲉ ⲉⲛⲧⲁϥϫⲟⲟⲥ ϫⲉⲛⲓⲙ ⲡⲉⲧⲛⲁϯⲙ̄ⲡⲉϥϩⲏⲧ ⲉⲧⲣⲉϥϣⲱⲡⲉ ϩⲓⲛⲁⲓ̈ ⲛ̄ϩⲏⲧⲟⲩ · ϫⲉⲕⲁⲥ ϩⲱⲱⲛ ⲉⲛⲛⲁⲣ̄ⲙ̄ⲡϣⲁ ⲉⲧⲣⲉⲛϫⲟⲟⲥ ϩⲛ̄ⲟⲩⲧⲱⲧ ⲛ̄ϩⲏⲧ · ϫⲉⲛⲉⲑⲗⲓⲯⲓⲥ ⲉⲛⲧⲁⲕⲧⲥⲁⲃⲟⲓ̈ ⲉⲣⲟⲟⲩ ⲛ̄ϩⲁϩ ⲛ̄ⲥⲟⲡ ⲙⲛ̄ⲙ̄ⲡⲉⲑⲟⲟⲩ ⲁⲩⲱ ⲁⲕⲕⲟⲧⲕ̄ ⲁⲕⲧⲁⲛϩⲟⲉⲓ · ⲁⲕⲛⲧ̄ ⲉϩⲣⲁⲓ̈ ϩⲛ̄ⲛⲛⲟⲩⲛ ⲙ̄ⲡⲕⲁϩ · ⲁⲕⲧⲁ[ϣⲉⲧⲉⲕⲙⲛ̄ⲧⲛⲟϭ ⲉϩⲣⲁⲓ ⲉϫⲱⲓ ⲁⲩⲱ ⲁⲕⲕⲟⲧⲕ̄ ⲁⲕⲡⲁⲣⲁⲕⲁⲗⲉⲓ ⲙ̄ⲙⲟⲓ</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲁ]ⲡϫ[ⲟⲉⲓⲥ ⲥⲱⲧⲙ̄] ⲁϥⲛⲁ ⲛⲁⲓ · ⲁ˻ϥ˼ⲕⲧⲉⲡⲁⲛⲉϩⲡⲉ ⲛⲁⲓ̈ ⲉⲩⲣⲁϣⲉ · ⲁⲩⲱ ⲟⲛ ϫⲉⲁϥⲡⲱϩ ⲛ̄ⲧⲁϭⲟⲟⲩⲛⲉ ⲁϥⲙⲟⲣⲧ̄ ⲛ̄ⲟⲩⲟⲩⲛⲟϥ · ⲁⲩⲱ ⲟⲛ ϫⲉⲡⲣⲓⲙⲉ ⲛⲁϣⲱⲡⲉ ⲉⲣⲟⲩϩⲉ · ⲛ̄ⲧⲉⲡⲧⲉⲗⲏⲗ ϣⲱⲡⲉ ⲉϩⲧⲟⲟⲩⲉ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲛⲓⲙ ⲡⲉ ⲡⲥⲟⲫⲟⲥ ⲛϥ̄ⲉⲓⲙⲉ ⲉⲛⲁⲓ̈ ·&nbsp;ⲁⲩⲱ ⲡⲣⲙ̄ⲛ̄ϩⲏⲧ ⲛϥ̄ⲥⲟⲩⲱⲛⲟⲩ · ϫⲉⲥⲉⲥⲟⲩⲧⲱⲛ ⲛ̄ϭⲓⲛⲉϩⲓⲟⲟⲩⲉ ⲙ̄˻ⲡ˼ϫⲟⲉⲓⲥ ... [ⲙⲛ̄ⲛⲉⲧ]ⲛⲏⲩ [ⲙⲛ̄]ⲛⲥⲁⲛ̄ϣⲁϫⲉ ⲉⲛⲧⲁⲡϫⲟⲉⲓⲥ ϫⲟⲟⲩ ϩⲛ̄ⲧⲉϥⲥⲃⲱ . ⲛⲉϥⲙⲟⲩⲧⲉ ⲡⲉ ⲁⲩⲱ ⲛⲉϥϫⲱ ⲙ̄ⲙⲟⲥ ϫⲉⲡⲉⲧⲉⲟⲩⲛ̄ⲧϥ̄ ⲙⲁⲁϫⲉ ⲙ̄ⲙⲁⲩ ⲉⲥⲱⲧⲙ̄ ⲙⲁⲣⲉϥⲥⲱⲧⲙ̄ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲛⲓⲙ ⲅⲁⲣ ⲛ̄ⲣⲱⲙⲉ ⲡⲉⲧⲉⲙⲛ̄ⲙⲁⲁϫⲉ ⲙ̄ⲙⲟϥ · ⲁⲗⲗⲁ ⲉϥϫⲱ ⲙ̄ⲙⲟⲥ ϫⲉⲡⲉⲧⲉⲟⲩⲛ̄ϩⲏⲧ ⲙ̄ⲙⲟϥ ⲉⲛⲟⲉⲓ ⲁⲩⲱ ⲉⲥⲱⲧⲙ̄ ⲙⲁⲣⲉϥⲥⲱⲧⲙ̄ ⲁⲩⲱ ⲛ˻ϥ̄˼ⲛ[ⲏ]ⲫⲉ ⲉ ... ˻ⲛ˼ ... ˻ϩ˼ⲏⲧ ⲁⲩⲱ [ⲛ̄ⲧ]ⲛⲛⲏⲫⲉ ⲉⲛⲉⲧⲉⲣⲉⲛⲉⲛⲉⲓⲟⲧⲉ ϩⲱⲛ ⲙ̄ⲙⲟⲟⲩ ⲉⲧⲟⲟⲧⲛ̄ · ϫⲉⲕⲁⲥ ⲉⲛⲉϯϩⲏⲩ · ⲁⲩⲱ ⲛ̄ⲧⲉⲟⲩⲥⲙⲓⲛⲉ ϣⲱⲡⲉ ⲛⲁⲛ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲛ̄ⲧⲱⲧⲛ̄ ⲇⲉ ⲧⲏⲣⲧⲛ̄ ϩⲁⲧⲉⲧⲏⲩⲧⲛ̄ · ⲙⲁⲣⲉⲧⲟⲩⲉⲓ ⲧⲟⲩⲉⲓ ⲙ̄ⲙⲱⲧⲛ̄ⲥⲱⲧⲙ̄ ⲛ̄ⲥⲁⲛⲉⲧⲛ̄ⲉⲓⲟⲧⲉ ϩⲛ̄ϩⲱⲃ ⲛⲓⲙ ϫⲉⲕⲁⲥ ⲉⲣⲉⲡⲉⲩϩⲏⲧ ⲙ̄ⲧⲟⲛ · ⲁⲩⲱ ⲛ̄ⲧⲱⲧⲛ̄ ϩⲱⲧⲧⲏⲩⲧⲛ̄ ⲛ̄ⲧⲉⲧⲛ̄ⲥⲉⲓ ⲙ̄ⲡⲉⲧⲛ̄ⲧⲱⲧ ⲙ̄ⲧⲟⲛ ·&nbsp;ⲁⲩⲱ ⲛ̄ⲧⲱⲧⲛ̄ ϩⲱⲧⲧⲏⲩⲧⲛ̄ ⲛ̄ⲧⲉⲧⲛ̄ⲥⲉⲓ ⲙ̄ⲡⲉⲧⲛ̄ⲧⲱⲧ ⲛ̄ϩⲏⲧ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲛ̄ⲧⲱⲧⲛ̄ ⲇⲉ ⲧⲏⲣⲧⲛ̄ ϩⲁⲧⲉⲧⲏⲩⲧⲛ̄ · ⲙⲁⲣⲉⲧⲟⲩⲉⲓ ⲧⲟⲩⲉⲓ ⲙ̄ⲙⲱⲧⲛ̄ ⲥⲱⲧⲙ̄ ⲛ̄ⲥⲁⲛⲉⲧⲛ̄ⲉⲓⲟⲧⲉ ϩⲛ̄ϩⲱⲃ ⲛⲓⲙ ϫⲉⲕⲁⲥ ⲉⲣⲉⲡⲉⲩϩⲏⲧ ⲙ̄ⲧⲟⲛ ·&nbsp;ⲁⲱ ⲛ̄ⲧⲱⲧⲛ̄ ϩⲱⲧⲧⲏⲩⲧⲛ̄ ⲛ̄ⲧⲉⲧⲛ̄ⲥⲉⲓ ⲙ̄ⲡⲉⲧⲛ̄ⲧⲱⲧ ⲛ̄ϩⲏⲧ ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲁⲩⲱ ⲙⲁⲣⲉⲛⲉⲧⲛ̄ϯⲡⲉ ϣⲱⲡⲉ ⲉⲩⲙⲏⲣ ⲉⲣⲉⲛⲉⲧⲛ̄ϩⲏⲃⲥ̄ ⲙⲟⲩϩ ⲛ̄ⲑⲉ ⲉⲛⲧⲁⲡϫⲟⲉⲓⲥ ϫⲟⲟⲥ . ⲛ̄ⲧⲉⲧⲛ̄ⲣ̄ⲑⲉ ⲛ̄ⲛⲓⲣⲱⲙⲉ ⲉⲧϭⲱϣⲧ̄ ⲉⲃⲟⲗ ϩⲏⲧϥ̄ ⲙ̄ⲡⲉⲩϫⲟⲉⲓⲥ ϫⲟⲟⲥ . ⲛ̄ⲧⲉⲧⲛ̄ⲣ̄ⲑⲉ ⲛ̄ⲛⲓⲣⲱⲙⲉ ⲉⲧϭⲱϣⲧ̄ ⲉⲃⲟⲗ ϩⲏⲧϥ̄ ⲙ̄ⲡⲉⲩϫⲟⲉⲓⲥ ϫⲉⲉϥⲛⲁϭⲱⲗ ⲛ̄ⲁϣ ⲛ̄ⲛⲁⲩ ϩⲙ̄ⲡⲙⲁ ⲛ̄ϣⲉⲗⲉⲉⲧ ϫⲉⲕⲁⲥ ⲉϥϣⲁⲛⲉⲓ ⲛϥ̄ⲧⲱϩⲙ̄ ⲉⲩⲛⲁⲟⲩⲱⲛ ⲛⲁϥ ⲛ̄ⲧⲉⲩⲛⲟⲩ ·</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲡⲉϫⲁϥ ϫⲉⲛⲁⲓ̈ⲁⲧⲟⲩ ⲛ̄ⲛ̄ϩⲙ̄ϩⲁⲗ ⲉⲧⲙ̄ⲙⲁⲩ ⲉⲧⲉⲣⲉⲡⲉⲩϫⲟⲉⲓⲥ ⲛⲏⲩ ⲛϥ̄ϩⲉ ⲉⲣⲟⲟⲩ ⲉⲩⲣⲟⲉⲓⲥ · ⲁϥϫⲟⲟⲥ ⲇⲉ ⲟⲛ ϫⲉϩⲁⲙⲏⲛ ϯϫⲱ ⲙ̄ⲙⲟⲥ ⲛⲏⲧⲛ̄ ϫⲉϥⲛⲁⲙⲟⲣϥ̄ ⲛϥ̄ⲧⲣⲉⲩⲛⲟϫⲟⲩ ⲛϥ̄ⲉⲓ ⲉⲃⲟⲗ ϩⲓⲱⲟⲩ ⲛ̄ϥⲇⲓⲁⲕⲟⲛⲉⲓ ⲛⲁⲩ ·&nbsp;ⲕⲁⲛ ⲉϥϣⲁⲛⲉⲓ ϩⲛ̄ⲧⲙⲉϩⲥⲛ̄ⲧⲉ ⲛ̄ⲟⲩⲣ̄ϣⲉ ⲏ ⲧⲙⲉϩϣⲟⲙⲧⲉ ⲛϥ̄ϩⲉ ⲉⲣⲟⲟⲩ ⲉⲩⲉⲓⲣⲉ ϩⲓⲛⲁⲓ̈ . ⲛⲁⲓ̈ⲁⲧⲟⲩ ⲛ̄ⲛ̄ϩⲙ̄ϩⲁⲗ ⲉⲧⲙ̄ⲙⲁⲩ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲕⲁⲓ ⲅⲁⲣ ⲧϯⲉ ⲙ̄ⲡⲁⲣⲑⲉⲛⲟⲥ ⲛ̄ⲥⲁⲃⲏ ⲉⲛⲧⲁⲩϭⲛ̄ⲧⲟⲩ ⲉⲩⲣⲟⲉⲓⲥ ⲁⲩⲱ ⲉⲟⲩⲛⲛⲉϩ ϩⲛ̄ⲛⲉⲩⲁⲅⲅⲉⲓⲟⲛ · ⲉⲙⲡⲟⲩⲕⲁⲛⲉⲩⲗⲁⲙⲡⲁⲥ ϫⲉⲛⲁ ·&nbsp;ⲛ̄ⲧⲟⲟⲩ ⲛⲉⲛⲧⲁⲩⲃⲱⲕ ⲉϩⲟⲩⲛ ⲙⲛ̄ⲡⲁⲧϣⲉⲗⲉⲉⲧ ·</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ⲛ̄ⲁⲙⲉⲗⲏⲥ ⲇⲉ ⲛ̄ⲧⲟⲟⲩ ⲁⲩⲱ ⲛ̄ⲥⲟϭ ⲉⲧⲉⲙ̄ⲡⲟⲩⲥⲃ̄ⲧⲉⲛⲉϩ ϩⲛ̄ⲛⲉⲩϩⲛⲁⲁⲩ ⲉⲧⲣⲉⲛⲉⲩⲗⲁⲙⲡⲁⲥ ϫⲉⲣⲟ · ⲙ̄ⲡⲟⲩⲃⲱⲕ ⲉϩⲟⲩⲛ ⲛⲙ̄ⲙⲁϥ ·&nbsp;ⲁⲗⲗⲁ ⲁⲩⲁϩⲉⲣⲁⲧⲟⲩ ⲙ̄ⲡⲃⲟⲗ ⲙ̄ⲡⲣⲟ ⲉⲩⲥⲟⲡⲥ̄ ϫⲉⲁⲟⲩⲱⲛ ⲛⲁⲛ · ⲙ̄ⲡⲟⲩⲟⲱⲛ ·&nbsp;ⲟⲩ ⲙⲟⲛⲟⲛ ⲇⲉ ϫⲉⲁϥϫⲟⲟⲥ ⲛⲁⲩ ϫⲉⲛ̄ϯⲥⲟⲟⲩⲛ ⲙ̄ⲙⲱⲧⲛ̄ ⲁⲛ ·&nbsp;ⲁⲗⲗⲁ ⲡⲉϫⲁϥ ϫⲉⲉⲣⲉⲡⲣⲓⲙⲉ ⲛⲁϣⲱⲡⲉ ⲙ̄ⲙⲁⲩ ⲙⲛ̄ⲡϭⲁϩϭϩ̄ ⲛ̄ⲛ̄ⲟⲃϩⲉ ·</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id6">
<h3>Paragraph 01<a class="headerlink" href="#id6" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲁⲛⲟⲛ ϩⲱⲱⲛ ⲙ̄ⲡⲣ̄ⲧⲣⲉⲛⲁⲙⲉⲗⲉⲓ ϫⲉⲛ̄ⲛⲉⲛⲁⲓ̈ ⲧⲱⲙⲧ̄ ⲉⲣⲟⲛ · ⲁⲗⲗⲁ ⲙⲁⲣⲛ̄ⲛⲏⲫⲉ ⲛ̄ⲧⲛ̄ⲣⲟⲉⲓⲥ ⲛ̄ⲥⲁⲥⲁ ⲛⲓⲙ ·&nbsp;ϫⲉⲁⲩϫⲟⲟⲥ ϫⲉⲑⲁⲏ ⲛ̄ⲟⲩⲟⲛ ⲛⲓⲙ ⲁⲥϩⲱⲛ ⲉϩⲟⲩⲛ · ϭⲙⲡⲉⲧⲛ̄ϩⲏⲧ ϭⲉ ⲛ̄ⲧⲉⲧⲛ̄ⲛⲏⲫⲉ ⲉⲛⲉϣⲗⲏⲗ · ⲁⲩⲱ ⲛ̄ⲧⲛ̄ϣⲱⲡⲉ ⲛ̄ⲥⲁⲃⲉ ⲉⲡⲁⲅⲁⲑⲟⲛ ·&nbsp;ⲛ̄ⲁⲕⲉⲣⲁⲓⲟⲥ ⲇⲉ ⲉⲡⲡⲉⲑⲟⲟⲩ ϩⲱⲥ ⲉⲛⲧⲛ̄ⲥⲟⲟⲩⲛ ⲙ̄ⲙⲟϥ ⲁⲛ ϫⲉⲛ̄ⲛⲉϥⲧⲁⲕⲟ ⲙ̄ⲡⲉⲛϩⲏⲧ ⲉⲧⲛⲁⲛⲟⲩϥ ·</p>
</div>
<div class="section" id="id7">
<h3>Paragraph 02<a class="headerlink" href="#id7" title="Permalink to this headline">¶</a></h3>
<p>ⲛ̄ⲑⲉ ⲉⲛⲧⲁⲡⲁⲡⲟⲥⲧⲟⲗⲟⲥ ϫⲟⲟⲥ ϫⲉⲁⲓ̈ⲥⲃ̄ⲧⲱⲧ ⲅⲁⲣ ⲉⲡⲁⲣϩⲓⲥⲧⲁ ⲙ̄ⲙⲱⲧⲛ̄ ⲛ̄ⲟⲩⲡⲁⲣⲑⲉⲛⲟⲥ ⲉⲥⲟⲩⲁⲁⲃ ⲛ̄ⲟⲩϩⲁⲓ̈ ⲛ̄ⲟⲩⲱⲧ ⲡⲉⲭ̄ⲥ̄ · ϯⲣ̄ϩⲟⲧⲉ ⲇⲉ ⲙⲏⲡⲟⲧⲉ ⲛ̄ⲑⲉ ⲛ̄ⲧⲁⲡϩⲟϥ ⲉⲝⲁⲡⲁⲧⲁ ⲛ̄ⲉⲩϩⲁ ϩⲛ̄ⲧⲉϥⲡⲁⲛⲟⲩⲣⲅⲓⲁ ·&nbsp;ⲛ̄ⲥⲉⲧⲁⲕⲟ ⲛ̄ϭⲓ ⲛⲉⲧⲛ̄ϩⲏⲧ ⲉⲃⲟⲗ ϩⲛ̄ⲧⲙⲛ̄ⲧϩⲁⲡⲗⲟⲩⲥ ⲙⲛ̄ⲡⲧⲃ̄ⲃⲟ ⲉⲧϫⲓ ⲉϩⲟⲩⲛ ⲉⲡⲉⲭ̄ⲥ̄ ·</p>
</div>
<div class="section" id="id8">
<h3>Paragraph 03<a class="headerlink" href="#id8" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲧⲁⲓ̈ ⲧⲉ ⲑⲉ ⲉⲧⲉⲣⲉⲛⲉⲛⲉⲓⲟⲧⲉ ⲙⲟⲕϩ̄ ⲛ̄ϩⲏⲧ ϩⲁⲣⲟⲛ ·&nbsp;ⲁⲩⲱ ⲉⲩⲣ̄ϩⲟⲧⲉ ⲛ̄ⲛⲁⲩ ⲛⲓⲙ · ϫⲉⲕⲁⲥ ⲉⲛⲛⲁⲣ̄ⲃⲟⲗ ⲁⲩⲱ ⲛ̄ⲧⲛ̄ⲛⲟⲩϩⲙ̄ ⲉⲛϭⲟⲣϭⲥ̄ ⲙ̄ⲡⲇⲓⲁⲃⲟⲗⲟⲥ ⲡⲁⲓ̈ ⲉⲧⲫⲑⲟⲛⲉⲓ ⲉⲣⲟⲛ ·&nbsp;ⲁⲩⲱ ⲉϥⲡⲟⲛⲏⲣⲉⲩⲉ ⲉⲛⲉⲧⲟⲩⲉϣⲡⲉⲩⲟⲩϫⲁⲓ̈ ·</p>
</div>
<div class="section" id="id9">
<h3>Paragraph 04<a class="headerlink" href="#id9" title="Permalink to this headline">¶</a></h3>
<p>ϩⲙ̄ⲡⲁⲓ̈ ⲅⲁⲣ ⲉⲛⲧⲁⲩϩⲱⲛ ⲉⲧⲟⲟⲧⲛ̄ · ⲁⲩⲱ ⲁⲩⲡⲁⲣⲁⲅⲅⲉⲓⲗⲉ ⲛⲁⲛ ϩⲛ̄ⲟⲩⲱⲣϫ̄ ϫⲉⲛⲏⲫⲉ ⲛ̄ⲧⲉⲧⲛ̄ⲣⲟⲉⲓⲥ ϫⲉⲡⲉⲧⲛ̄ⲁⲛⲧⲓⲇⲓⲕⲟⲥ ⲙⲟⲟϣⲉ ⲉϥⲗ̄ϩⲏⲙ ⲛ̄ⲑⲉ ⲛ̄ⲛⲓⲙⲟⲩⲓ̈ ⲉϥϣⲓⲛⲉ ⲛ̄ⲥⲁⲱⲙⲕ̄ ⲛ̄ⲛⲉⲧⲙ̄ⲯⲩⲭⲏ ·</p>
</div>
<div class="section" id="id10">
<h3>Paragraph 05<a class="headerlink" href="#id10" title="Permalink to this headline">¶</a></h3>
<p>ⲛ̄ⲧⲁⲩϯⲥⲃⲱ ⲅⲁⲣ ⲛⲁⲛ ⲛ̄ⲧⲉⲓ̈ϩⲉ ϫⲉⲧⲁⲣⲭⲏ ⲛ̄ⲧⲥⲟⲫⲓⲁ ⲧⲉ ⲑⲟⲧⲉ ⲙ̄ⲡϫⲟⲉⲓⲥ · ⲁⲩⲱ ϫⲉⲛⲁⲛⲟⲩⲧⲙⲛ̄ⲧⲣⲙ̄ⲛ̄ϩⲏⲧ ⲛ̄ⲟⲩⲟⲛ ⲛⲓⲙ ⲉⲧⲉⲓⲣⲉ ⲙ̄ⲙⲟⲥ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲁⲩⲱ ⲟⲛ ϣⲁⲩϫⲟⲟⲥ ϫⲉⲟⲩⲣⲉϥϭⲛ̄ⲁⲅⲁⲑⲟⲛ ⲡⲉ ⲡⲣⲙ̄ⲛ̄ϩⲏⲧ ϩⲛ̄ⲛⲉϥϩⲃⲏⲩⲉ ·</p>
</div>
</div>
<div class="section" id="chapter-04">
<h2>Chapter 04<a class="headerlink" href="#chapter-04" title="Permalink to this headline">¶</a></h2>
<div class="section" id="id11">
<h3>Paragraph 01<a class="headerlink" href="#id11" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲙⲁⲣⲛ̄ϫⲡⲟ ⲛⲁⲛ ⲛ̄ⲑⲟⲧⲉ ⲙ̄ⲡϫⲟⲉⲓⲥ ⲙⲛ̄ⲟⲩⲙⲛ̄ⲧⲣⲙ̄ⲛ̄ϩⲏⲧ ϫⲉⲕⲁⲥ ⲉⲩⲉϩⲁⲣⲉϩ ⲉⲣⲟⲛ ⲉϩⲱⲃ ⲛⲓⲙ ⲉϥϩⲟⲟⲩ · ⲁⲩⲱ ⲛ̄ⲧⲛ̄ⲣ̄ⲃⲟⲗ ⲛ̄ⲑⲉ ⲛ̄ⲟⲩϭⲟϩⲥⲉ ⲉⲃⲟⲗ ϩⲛ̄ϩⲉⲛϩⲁϭⲉ ·&nbsp;ⲁⲩⲱ ⲛ̄ⲑⲉ ⲛ̄ⲟⲩϩⲁⲗⲏⲧ ⲉⲃⲟⲗ ϩⲛ̄ⲟⲩⲡⲁϣϥ̄ ·</p>
</div>
<div class="section" id="id12">
<h3>Paragraph 02<a class="headerlink" href="#id12" title="Permalink to this headline">¶</a></h3>
<p>ⲡϫⲟⲉⲓⲥ ⲅⲁⲣ ⲙⲟⲩⲧⲉ ⲉⲣⲟⲛ ⲁⲩⲱ ϥⲥⲟⲡⲥ̄ ⲙ̄ⲙⲟⲛ ϩⲱⲥ ϣⲏⲣⲉ ⲉϥϫⲱ ⲙ̄ⲙⲟⲥ ϫⲉⲁⲙⲏⲉⲓⲧⲛ̄ ⲛⲁϣⲏϩⲣⲉ ⲛ̄ⲧⲉⲧⲛ̄ⲥⲱⲧⲙ̄ ⲉⲣⲟⲓ̈ ⲛ̄ⲧⲁϯⲥⲃⲱ ⲛⲏⲧⲛ̄ ⲛ̄ⲑⲟⲧⲉ ⲙ̄ⲡϫⲟⲉⲓⲥ · ⲛⲓⲙ ⲡⲉ ⲡⲣⲱⲙⲉ ⲡⲉϫⲁϥ ⲉⲧⲟⲩⲉϣⲡⲱⲛϩ̄ ⲁⲩⲱ ⲉⲧⲙⲉ ⲛ̄ⲛⲁⲩ ⲉⲛⲉϩⲟⲟⲩ ⲉⲧⲛⲁⲛⲟ&lt;ⲩ&gt;ⲟⲩ ·</p>
</div>
<div class="section" id="id13">
<h3>Paragraph 03<a class="headerlink" href="#id13" title="Permalink to this headline">¶</a></h3>
<p>ⲙⲁⲣⲉϥⲧⲁⲗϭⲉ ⲡⲉϥⲗⲁⲥ ⲉⲃⲟⲗ ϩⲙ̄ⲡⲡⲉⲑⲟⲟⲩ ⲁⲩⲱ ⲛⲉϥⲥⲡⲟⲧⲟⲩ ⲉⲧⲙ̄ϫⲱ ⲛ̄ⲟⲩⲕⲣⲟϥ · ⲙⲁⲣⲉϥⲣⲁⲕⲧϥ̄ ⲉⲃⲟⲗ ⲙ̄ⲡⲡⲉⲑⲟⲟⲩ ⲛϥ̄ⲉⲓⲣⲉ ⲙ̄ⲡⲡⲉⲧⲛⲁⲛⲟⲩϥ · ⲙⲁⲣⲉϥϣⲓⲛⲉ ⲛ̄ⲥⲁϯⲣⲏⲛⲏ ⲛϥ̄ⲡⲱⲧ ⲛ̄ⲥⲱⲥ ·</p>
</div>
<div class="section" id="id14">
<h3>Paragraph 04<a class="headerlink" href="#id14" title="Permalink to this headline">¶</a></h3>
<p>ϫⲉⲉⲣⲉⲛ̄ⲃⲁⲗ ⲙ̄ⲡϫⲟⲉⲓⲥ ϭⲱϣⲧ̄ ⲉϫⲛ̄ⲛ̄ⲇⲓⲕⲁⲓⲟⲥ · ⲁⲩⲱ ⲉⲣⲉⲛⲉϥⲙⲁⲁϫⲉ ⲣⲟⲕⲉ ⲉⲡⲉⲩⲥⲟⲡⲥ̄ ⲉⲧⲣⲉϥⲣ̄ⲡⲉⲧⲛⲁⲛⲟⲩϥ ⲛⲁⲩ · ⲁⲩⲱ ⲛϥ̄ⲛⲁϩⲙⲟⲩ ⲉⲧⲟⲟⲧϥ̄ ⲙ̄ⲡⲇⲓⲁⲃⲟⲗⲟⲥ ⲉⲧⲙ̄ⲧⲣⲉϥϭⲙϭⲟⲙ ⲉⲣⲟⲟⲩ ϩⲛ̄ⲛⲉϥⲛⲟⲃⲉ ⲉⲧⲥϩⲟⲩⲟⲣⲧ̄ ·</p>
</div>
<div class="section" id="id15">
<h3>Paragraph 05<a class="headerlink" href="#id15" title="Permalink to this headline">¶</a></h3>
<p>ⲡϩⲟ ⲇⲉ ⲛ̄ⲧⲟϥ ⲙ̄ⲡϫⲟⲉⲓⲥ ⲉϫⲛ̄ⲛⲉⲧⲉⲓⲣⲉ ⲛ̄ⲙ̄ⲡⲉⲧⲑⲟⲟⲩ · ⲉϥⲉⲧⲡⲉⲩⲣ̄ⲡⲙⲉⲉⲩⲉ ⲉⲃⲟⲗ ϩⲓϫⲙ̄ⲡⲕϩ · ⲁⲩⲱ ⲛϥ̄ⲧⲁⲁⲩ ⲉⲧⲟⲟⲧϥ̄ ⲙ̄ⲡⲥⲁⲧⲁⲛⲁⲥ ⲉⲧⲣⲉϥⲧⲓⲙⲱⲣⲉⲓ ⲙ̄ⲙⲟⲟⲩ ϩⲛ̄ⲑⲗⲓⲯⲓⲥ ⲛⲓⲙ · ⲛ̄ⲑⲉ ⲉⲛⲧⲁϥϫⲟⲟⲥ ϫⲉⲛⲁⲓ̈ ⲉⲛⲧⲁⲓ̈ⲧⲁⲁⲩ ⲙ̄ⲡⲥⲁⲧⲁ&lt;ⲛⲁ&gt;ⲥ ϫⲉⲉϥⲉⲡⲁⲓⲇⲉⲩⲉ ⲙ̄ⲙⲟⲟⲩ ·</p>
</div>
<div class="section" id="id16">
<h3>Paragraph 06<a class="headerlink" href="#id16" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϭⲉ ⲛⲉⲥⲛⲏⲩ . ⲉⲓ̈ⲧⲉ ⲛⲟϭ ⲉⲓ̈ⲧⲉ ⲕⲟⲩⲓ̈ ⲙⲁⲣⲛ̄ϯϩⲧⲏⲛ ⲉⲣⲟⲛ ⲁⲩⲱ ⲛ̄ⲧⲛ̄ⲡⲱⲧ ⲉⲃⲟⲗ ⲛ̄ⲛⲉⲧⲉⲣⲉⲡⲛⲟⲩⲧⲉ ⲙⲟⲥⲧⲉ ⲙ̄ⲙⲟⲟⲩ ⲉⲧⲉⲡϫⲱϩⲙ̄ ⲡⲉ ⲙⲛ̄ⲡϫⲓⲟⲩⲉ ⲙⲛ̄ⲡϭⲟⲗ ⲙⲛ̄ⲡⲙⲓϣⲉ ⲙⲛ̄ⲡϯⲧⲱⲛ ⲙⲛ̄ⲡⲙⲟⲥⲧⲉ ·&nbsp;ϫⲉⲛ̄ⲛⲉⲧⲛ̄ⲗⲩⲡⲏ ⲙ̄ⲙⲱⲧⲛ̄ ⲧⲉⲛⲟⲩ ⲙⲁⲩⲁⲧⲧⲏⲩⲧⲛ̄ ·&nbsp;ⲁⲩⲱ ⲛ̄ⲧⲉⲧⲛ̄ⲣ̄ϩⲟⲩⲉⲗⲩⲡⲉⲓ̈ ⲙ̄ⲙⲱⲧⲛ̄ ϩⲙ̄ⲡⲉϩⲟⲟⲩ ⲉⲧⲛ̄ⲛⲁⲁϩⲉⲣⲁⲧⲛ̄ ⲉⲡⲃⲏⲙⲁ ⲙ̄ⲡⲉⲭ̄ⲥ̄ ⲛ̄ⲧⲉⲡⲟⲩⲁ ⲡⲟⲩⲁ ⲁⲩⲱ ⲧⲟⲩⲉⲓ ⲧⲟⲩⲉⲓ ϫⲓ ⲕⲁⲧⲁⲛⲉⲛϩⲃⲏⲩⲉ · ⲡⲣⲟⲥⲛⲉⲛⲧⲁⲛⲁⲁⲩ ·&nbsp;ⲉⲓⲧⲉ ⲁⲅⲁⲑⲟⲛ ⲉⲓⲧⲉ ⲡⲉⲑⲟⲟⲩ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲁⲩⲱ ⲙⲏⲡⲱⲥ ⲛ̄ⲑⲉ ⲉⲛⲧⲁⲡⲁⲡⲟⲥⲧⲟⲗⲟⲥ ϫⲟⲟⲥ ϫⲉⲙⲏⲡⲟⲧⲉ ⲛ̄ⲧⲁⲉⲓ ϣⲁⲣⲱⲧⲛ̄ ⲛ̄ⲧⲁϩⲉ ⲉⲣⲱⲧⲛ̄ ⲛ̄ⲑⲉ ⲉⲛϯⲟⲩⲁϣⲥ̄ ⲁⲛ ·&nbsp;ⲁⲩⲱ ⲛ̄ⲧⲉⲧⲛ̄ϩⲉ ⲉⲣⲟⲓ̈ ⲛ̄ⲑⲉ ⲉⲛⲧⲉⲧⲛ̄ⲟⲩⲁϣⲧ̄ ⲙ̄ⲙⲟⲥ ⲁⲛ · ⲙⲏⲡⲟⲧⲉ ⲡⲉϫⲁϥ ϩⲉⲛϯⲧⲱⲛ ⲛⲉ ⲙⲛ̄ϩⲉⲛⲕⲱϩ · ⲙⲛ̄ϩⲉⲛϫⲓⲥⲉ ⲛ̄ϩⲏⲧ ⲙⲛ̄ϩⲉⲛⲙⲛ̄ϩⲉⲛⲕⲁⲧⲁⲗⲁⲗⲓⲁ ·&nbsp;ⲙⲛ̄ϩⲉⲛⲕⲁⲥⲕⲥ̄·&nbsp;ⲙⲛ̄ϩⲉⲛϫⲓⲥⲉ ⲛ̄ϩⲏⲧ ϫⲙⲛ̄ϩⲉⲛϣⲧⲟⲣⲧⲣ̄ · ⲙⲛ̄ϩⲉⲛϫⲱϩⲙ̄ ⲙⲛ̄ϩⲉⲛϫⲓⲟⲩⲉ</p>
</div>
<div class="section" id="paragraph-08">
<h3>Paragraph 08<a class="headerlink" href="#paragraph-08" title="Permalink to this headline">¶</a></h3>
<p>ⲉϥϫⲱ ⲙ̄ⲙⲟⲥ ϫⲉⲙⲏⲡⲟⲧⲉ ⲛ̄ⲧⲁⲉⲓ ⲧⲁϭⲛ̄ⲛⲁⲓ̈ ϩⲛ̄ⲧⲏⲩⲧⲛ̄ ⲛⲧⲉⲧⲛ̄ⲗⲩⲡⲉⲓ ⲙ̄ⲙⲟⲓ̈ ⲁⲛⲟⲕ ϩⲱ ⲛ̄ⲧⲁⲧⲣⲉⲡⲉⲧⲛϩⲏⲧ ⲙ̄ⲕⲁϩ ⲛ̄ⲑⲉ ⲉⲛⲧⲉⲧⲛ̄ⲟⲩⲁϣⲥ̄ ⲁⲛ ·</p>
</div>
</div>
<div class="section" id="chapter-05">
<h2>Chapter 05<a class="headerlink" href="#chapter-05" title="Permalink to this headline">¶</a></h2>
<div class="section" id="id17">
<h3>Paragraph 01<a class="headerlink" href="#id17" title="Permalink to this headline">¶</a></h3>
<p>ⲧⲉⲛⲟⲩ ϭⲉ ⲛⲉⲥⲛⲏⲩ ⲣⲟⲉⲓⲥ ⲥⲃ̄ⲧⲉⲧⲏⲩⲧⲛ̄ ϩⲛ̄ϩⲱⲃ ⲛⲓⲙ ⲛ̄ⲁⲅⲁⲑⲟⲛ · ⲧⲁⲣⲛ̄ϭⲛ̄ⲑⲉ ⲛ̄ⲁⲡⲁⲛⲧⲁ ⲉⲛⲉⲣⲏⲩ ϩⲛ̄ⲟⲩϩⲉ ⲉⲥⲣ̄ϣⲁⲩ ϩⲛ̄ⲟⲩⲙ̄ⲧⲟⲛ ⲛ̄ϩⲏⲧ ·&nbsp;ⲛ̄ⲧⲛ̄ⲉⲓ ϩⲱⲱϥ ϣⲁⲣⲱⲧⲛ̄ ϩⲛ̄ⲟⲩⲗⲩⲡⲏ ⲙⲛ̄ⲟⲩⲙ̄ⲕⲁϩ ⲛ̄ϩⲏⲧ ⲙⲛ̄ⲟⲩⲁϣⲁϩⲟⲙ ·</p>
</div>
<div class="section" id="id18">
<h3>Paragraph 02<a class="headerlink" href="#id18" title="Permalink to this headline">¶</a></h3>
<p>ⲁⲗⲗⲁ ⲙⲁⲣⲛ̄ⲁϩⲉⲣⲁⲧⲛ̄ ⲉϫⲛ̄ⲛⲉⲛϩⲓⲟⲟⲩⲉ ⲛ̄ⲧⲛ̄ⲛⲁⲩ · ⲁⲩⲱ ⲛ̄ⲧⲛ̄ϣⲓⲛⲉ ⲛ̄ⲥⲁⲛⲉϩⲓⲟⲟⲩⲉ ⲛ̄ϣⲁⲉⲛⲉϩ ⲙ̄ⲡϫⲟⲉⲓⲥ ·&nbsp;ⲁⲩⲱ ⲛ̄ⲧⲛ̄ⲛⲁⲩ ϫⲉⲁϣⲧⲉ ⲧⲉϩⲓⲏ ⲉⲧⲛⲁⲛⲟⲩⲥ ⲛ̄ⲧⲛ̄ⲙⲟⲟϣⲉ ⲛ̄ϩⲏⲧⲥ̄ · ⲁⲩⲱ ⲧⲉⲧⲛⲁϭⲓⲛⲉ ⲛ̄ⲟⲩⲧⲃ̄ⲃⲟ ⲛ̄ⲛⲉⲧⲙ̄ⲫⲩⲭⲏ ·&nbsp;ⲙⲏⲡⲟⲧⲉ ⲛ̄ⲥⲉϫⲟⲟⲥ ⲉⲣⲟⲛ ϩⲱⲱⲛ ϫⲉⲉⲩϩⲕⲁⲉⲓⲧ ⲉⲩⲟⲃⲉ ⲙ̄ⲡⲟⲩϭⲛ̄ⲧⲉϩⲓⲏ ⲛ̄ⲧⲡⲟⲗⲓⲥ ⲙ̄ⲡⲉⲩⲙⲁ ⲛ̄ϣⲱⲡⲉ :</p>
</div>
<div class="section" id="id19">
<h3>Paragraph 03<a class="headerlink" href="#id19" title="Permalink to this headline">¶</a></h3>
<p>ⲙ̄ⲡⲣ̄ⲙⲉⲉⲩⲉ ⲛⲉⲥⲛⲏⲩ ϫⲉⲉⲛϫⲱ ⲛ̄ⲛⲁⲓ̈&nbsp;ⲉⲛⲙⲟⲥⲧⲉ ⲛ̄ⲛⲉⲛⲉⲣⲏⲩ ·&nbsp;ⲁⲗⲗⲁ ⲉⲛϥⲓⲣⲟⲟⲩϣ ϩⲁⲛⲉⲛⲉⲣⲏⲩ ⲛ̄ϩⲟⲩⲟ ⲉⲛⲟⲩⲉϣⲡⲉⲛⲧⲁϩⲟ ⲉⲣⲁⲧϥ̄ ⲕⲁⲗⲱⲥ ⲙⲛ̄ⲡⲉⲛⲥⲙⲓⲛⲉ ·</p>
</div>
<div class="section" id="id20">
<h3>Paragraph 04<a class="headerlink" href="#id20" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲉⲛϫⲱ ⲙ̄ⲙⲟⲟⲩ ϩⲛ̄ⲟⲩⲙ̄ⲕⲁϩ ⲛ̄ϩⲏⲧ ⲙⲛ̄ϩⲉⲛⲁϣⲁϩⲟⲙ ⲙⲛ̄ϩⲉⲛⲗⲩⲡⲏ ·&nbsp;ϫⲉⲕⲁⲥ ⲉⲛⲉⲉⲓⲙⲉ ϫⲉⲉⲛⲙⲟⲟϣⲉ ⲛ̄ⲁϣ ⲛ̄ϩⲉ ϩⲙ̄ⲡⲏⲓ̈ ⲙ̄ⲡⲛⲟⲩⲧⲉ ·&nbsp;ⲁⲩⲱ ϫⲉⲕⲁⲥ ⲉⲧⲉⲧⲛⲁⲉⲓⲙⲉ ⲉⲧⲁⲅⲁⲡⲏ ⲉⲧⲉⲟⲩⲛⲧⲁⲛⲥ̄ ⲛ̄ϩⲟⲩⲟ ⲉϩⲟⲩⲛ ⲉⲣⲱⲧⲛ̄ ⲙⲛ̄ⲛⲉⲧⲛ̄ⲉⲓⲟⲧⲉ ⲙⲛ̄ⲛⲉⲧⲛ̄ⲥⲛⲏⲩ ⲙⲛ̄ⲛⲉⲧⲛ̄ϣⲏⲣⲉ ⲙⲛ̄ⲛⲉⲧⲛ̄ϣⲉⲉⲣⲉ ϩⲓⲟⲩⲥⲟⲡ ·</p>
</div>
<div class="section" id="id21">
<h3>Paragraph 05<a class="headerlink" href="#id21" title="Permalink to this headline">¶</a></h3>
<p>ϫⲉⲛ̄ⲧⲛ̄ⲟⲩⲱϣ ⲁⲛ ⲉⲧⲣⲉⲗⲁⲁⲩ ⲧⲁⲕⲟ ⲉⲃⲟⲗ ⲛ̄ϩⲏⲧⲛ̄ ⲏ ⲛϥ̄ⲥⲱⲣⲙ̄ ⲛ̄ⲛⲉϥϩⲓⲥⲉ ⲉⲡϫⲓⲛϫⲏ · ⲁⲩⲱ ⲉⲛⲙⲟⲕϩ̄ ⲛ̄ϩⲏⲧ ⲉⲧⲃⲉⲛⲉⲧⲙⲟⲥⲧⲉ ⲙⲙⲟⲟⲩ ⲙⲁⲩⲁⲁⲩ · ⲁⲩⲱ ⲉⲩⲡⲟⲛⲏⲣⲉⲩⲉ ⲉⲣⲟⲟⲩ ⲙ̄ⲙⲓⲛ ⲙ̄ⲙⲟⲟⲩ ⲉⲧⲃⲉⲡⲉⲩⲧⲱⲙ ⲛ̄ϩⲏⲧ ⲙⲛ̄ⲧⲉⲩⲙⲛ̄ⲧⲁⲧⲥⲱⲧⲙ̄ ·</p>
</div>
<div class="section" id="id22">
<h3>Paragraph 06<a class="headerlink" href="#id22" title="Permalink to this headline">¶</a></h3>
<p>ⲁⲩⲱ ⲟⲛ ⲉⲛⲟⲩⲱϣ ⲉⲧⲣⲉⲛⲙⲟϣⲧⲛ̄ ⲛ̄ⲧⲛ̄ⲉⲓⲙⲉ ⲁⲩⲱ ⲛ̄ⲧⲛ̄ⲛⲟⲉⲓ ϫⲉⲟⲩϩⲟⲧⲉ ⲡⲉ ϩⲉ ⲉϩⲣⲁⲓ̈ ⲉⲛϭⲓϫ ⲙ̄ⲡⲛⲟⲩⲧⲉ ⲉⲧⲟⲛϩ̄ ·</p>
</div>
<div class="section" id="id23">
<h3>Paragraph 07<a class="headerlink" href="#id23" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲟⲩϩⲟⲧⲉ ⲡⲉ ϭⲱϣⲧ̄ ⲉⲃⲟⲗ ϩⲏⲧⲥ̄ ⲛ̄ⲧⲉⲕⲣⲓⲥⲓⲥ ⲙⲛ̄ⲡⲕⲱϩ ⲛ̄ⲧⲥⲁⲧⲉ ⲉⲧⲛⲁⲟⲩⲱⲙ ⲛ̄ⲛ̄ϫⲁϫⲉ · ⲛⲓⲙ ⲛⲉ ⲛ̄ϫⲁϫⲉ ⲉⲧϥ̄ϣⲁϫⲉ ⲉⲣⲟⲟⲩ ⲛ̄ⲥⲁⲛⲉⲧⲣ̄ⲛⲟⲃⲉ ⲉⲡⲛⲟⲩⲧⲉ ⲁⲩⲱ ⲉⲧⲫⲑⲟⲛⲉⲓ ⲉⲣⲟⲟⲩ ⲙⲁⲩⲁⲁⲩ · ⲁⲩⲱ ⲉⲧⲧⲁⲕⲟ ⲛ̄ⲛⲉⲩϩⲓⲥⲉ ⲙ̄ⲙⲓⲛ ⲙ̄ⲙⲟⲟⲩ ·</p>
</div>
<div class="section" id="id24">
<h3>Paragraph 08<a class="headerlink" href="#id24" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲡⲉϫⲁϥ ϫⲉⲙ̄ⲡⲣ̄ϣⲱⲡⲉ ⲛ̄ⲁⲑⲏⲧ ⲁⲗⲗⲁ ⲉⲓⲙⲉ ϫⲉⲟⲩ ⲡⲉ ⲡⲟⲩⲱϣ ⲙ̄ⲡϫⲟⲉⲓⲥ ·&nbsp;ⲙⲛ̄ⲛⲉⲧⲛⲏⲩ ⲙⲛ̄ⲛ̄ⲥⲁⲛⲁⲓ̈ · ⲁⲩⲱ ϫⲉϭⲱϣⲧ̄ ϫⲉⲧⲉⲧⲛ̄ⲙⲟⲟϣⲉ ⲛ̄ⲁϣ ⲛ̄ϩⲉ ϩⲱⲥ ⲁⲑⲏⲧ ⲁⲛ ⲁⲗⲗⲁ ϩⲱⲥ ⲥⲁⲃⲉ. ⲉⲧⲉⲧⲛ̄ϣⲱⲡ ⲙ̄ⲡⲉⲟⲩⲟⲉⲓϣ ϫⲉⲛⲉϩⲟⲟⲩ ϩⲟⲟⲩ ·</p>
</div>
<div class="section" id="paragraph-09">
<h3>Paragraph 09<a class="headerlink" href="#paragraph-09" title="Permalink to this headline">¶</a></h3>
<p>ⲡⲗⲏⲛ ⲉⲓⲥ ⲛⲉⲛⲉⲓⲟⲧⲉ ⲁⲩⲱ ⲛⲉⲛⲥⲛⲏⲩ ⲁⲩⲉⲓ ϣⲁⲣⲱⲧⲛ̄ ϩⲛ̄ⲧⲁⲅⲁⲡⲏ ⲙ̄ⲡⲛⲟⲩⲧⲉ · ⲙ̄ⲡⲣ̄ϩⲱⲡⲗⲁⲁⲩ ⲛ̄ϩⲱⲃ ⲉⲣⲟⲟⲩ ϩⲁⲧⲉⲧⲏⲩⲧⲛ̄ · ⲉⲓⲧⲉ ⲉⲧⲃⲉⲛⲉⲧϯⲧⲱⲛ · ⲉⲓⲧⲉ ⲛⲉⲧⲟ ⲛ̄ⲁⲧⲥⲱⲧⲙ̄ · ⲏ ⲗⲁⲁⲩ ⲛ̄ϩⲱⲃ ⲉϥϩⲟⲟⲩ · ϫⲉⲕⲁⲥ ⲉⲩⲉⲉⲓ ϣⲁⲣⲟⲛ ϩⲛ̄ⲟⲩⲧⲱⲧ ⲛ̄ϩⲏⲧ:</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>