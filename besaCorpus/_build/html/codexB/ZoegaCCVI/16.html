<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>16. On a Famine &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../../codexA/index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">16. <em>On a Famine</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#paragraph-04">Paragraph 04</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id4">Paragraph 01</a></li>
<li><a class="reference internal" href="#id5">Paragraph 02</a></li>
<li><a class="reference internal" href="#id6">Paragraph 03</a></li>
<li><a class="reference internal" href="#id7">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
<li><a class="reference internal" href="#paragraph-07">Paragraph 07</a></li>
</ul>
</li>
<li><a class="reference internal" href="#chapter-04">Chapter 04</a><ul>
<li><a class="reference internal" href="#id8">Paragraph 01</a></li>
<li><a class="reference internal" href="#id9">Paragraph 02</a></li>
<li><a class="reference internal" href="#id10">Paragraph 03</a></li>
<li><a class="reference internal" href="#id11">Paragraph 04</a></li>
<li><a class="reference internal" href="#id12">Paragraph 05</a></li>
<li><a class="reference internal" href="#id13">Paragraph 06</a></li>
<li><a class="reference internal" href="#id14">Paragraph 07</a></li>
<li><a class="reference internal" href="#paragraph-08">Paragraph 08</a></li>
</ul>
</li>
<li><a class="reference internal" href="#chapter-05">Chapter 05</a><ul>
<li><a class="reference internal" href="#id15">Paragraph 01</a></li>
<li><a class="reference internal" href="#id16">Paragraph 02</a></li>
<li><a class="reference internal" href="#id17">Paragraph 03</a></li>
<li><a class="reference internal" href="#id18">Paragraph 04</a></li>
<li><a class="reference internal" href="#id19">Paragraph 05</a></li>
<li><a class="reference internal" href="#id20">Paragraph 06</a></li>
</ul>
</li>
<li><a class="reference internal" href="#chapter-06">Chapter 06</a><ul>
<li><a class="reference internal" href="#id21">Paragraph 01</a></li>
<li><a class="reference internal" href="#id22">Paragraph 02</a></li>
<li><a class="reference internal" href="#id23">Paragraph 03</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexB/ZoegaCCVI/16.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="on-a-famine">
<h1>16. <em>On a Famine</em><a class="headerlink" href="#on-a-famine" title="Permalink to this headline">¶</a></h1>
<p>ⲡϫⲟⲉⲓⲥ ⲡⲁⲛⲟⲩⲧⲉ ϯⲛⲁϯⲉⲟⲟⲩ ⲛⲁⲕ · ⲁⲩⲱ ϯⲛⲁⲥⲙⲟⲩ ⲉⲡⲉⲕⲣⲁⲛ ϫⲉⲛ̄ⲧⲕⲟⲩϣⲡⲏⲣⲉ ϩⲛ̄ⲛⲉⲕⲉⲟⲟⲩ ⲉⲕⲉⲓⲣⲉ ⲛ̄ϩⲉⲛⲙⲟⲉⲓϩⲉ :</p>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲕⲥⲙⲁⲙⲁⲁⲧ ⲡϫⲟⲉⲓⲥ ⲡⲛⲟⲩⲧⲉ ⲡⲡⲁⲛⲧⲟⲕⲣⲁⲧⲱⲣ ⲡⲉⲓⲱⲧ ⲙ̄ⲡⲉⲛϫⲟⲉⲓⲥ ⲓ̄ⲥ̄ ⲡⲉⲭ̄ⲥ̄ · ⲡⲉⲧⲥⲙⲁⲙⲁⲁⲧ ⲁⲩⲱ ⲉⲧⲣ̄ϩⲟⲩⲉⲥⲙⲁⲙⲁⲁⲧ ϣⲁⲛⲓⲉⲛⲉϩ ·&nbsp;ⲡⲉⲧϣⲟⲟⲡ ϩⲁⲑⲏ ⲛ̄ⲛⲁⲓⲱⲛ · ⲡⲉⲛⲧⲁϥⲧⲁⲙⲓⲉⲙ̄ⲡⲏⲩⲉ ⲙⲛ̄ⲛⲉⲧⲛ̄ϩⲏⲧⲟⲩ ⲧⲏⲣⲟⲩ · ⲛ̄ⲁⲣⲭⲏ ⲙⲛ̄ⲛ̄ⲉⲝⲟⲩⲥⲓⲁ ⲙⲛ̄ⲛ̄ϭⲟⲙ ⲙⲛ̄ⲙ̄ⲙⲛ̄ⲧϫⲟⲉⲓⲥ ·&nbsp;ⲁⲩⲱ ⲛ̄ⲭⲉⲣⲟⲩⲃⲉⲓⲛ ⲙⲛ̄ⲛ̄ⲥⲁⲣⲁⲫⲉⲓⲛ · ⲁⲩⲱ ⲡⲕⲁϩ ⲙⲛ̄ⲑⲁⲗⲁⲥⲥⲁ ⲙⲛ̄ⲛ̄ⲉⲓⲉⲣⲱⲟⲩ · ⲙⲛ̄ⲡⲉⲕⲥⲱⲛⲧ̄ ⲧⲏⲣϥ̄ ⲉⲛⲧⲁⲕⲧⲁⲙⲓⲟϥ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲉⲕⲥⲙⲁⲙⲁⲁⲧ ϩⲛ̄ⲛⲉⲕϩⲃⲏⲩⲉ ⲧⲏⲣⲟⲩ ⲙⲛ̄ⲛⲉⲕⲧⲱϣ ⲧⲏⲣⲟⲩ , ⲡⲇⲏⲙⲓⲟⲩⲣⲅⲟⲥ ⲙ̄ⲡⲧⲏⲣϥ̄ ϫⲉⲁⲕⲧⲣⲉⲛⲣ̄ⲙ̄ⲡϣⲁ ⲉⲧⲣⲉⲡⲉⲓ̈ⲛⲟϭ ⲛ̄ⲁⲅⲁⲑⲟⲛ ϣⲱⲡⲉ ⲛⲁⲛ ϩⲛ̄ⲧⲉⲓⲣⲟⲙⲡⲉ ⲧⲁⲓ̈ ⲉⲧⲉⲑⲉⲛⲛⲁⲧⲏⲧⲉ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ϩⲣⲁⲓ̈ ϩⲛ̄ⲧⲙⲉϩⲥⲟⲉ ⲛ̄ⲣⲟⲙⲡⲉ ϫⲓⲛⲧⲁⲡⲉⲛⲉⲓⲱⲧ ⲛ̄ϩⲗ̄ⲗⲟ ⲙ̄ⲧⲟⲛ ⲙ̄ⲙⲟϥ ⲁⲡⲁ ⲥⲉⲛⲟⲩⲑⲓⲟⲥ ϩⲙ̄ⲡⲙⲉϩⲥⲁϣϥ̄ ⲛ̄ⲉⲃⲟⲧ ⲛ̄ⲥⲟⲩⲙⲛ̄ⲧⲥⲛⲟⲟⲩⲥ ⲙ̄ⲡⲉⲃⲟⲧ · ⲛ̄ⲧⲉⲣⲉⲟⲩⲛⲟϭ ⲛ̄ϩⲓⲥⲉ ϣⲱⲡⲉ ϩⲙ̄ⲡⲕⲁϩ ⲧⲏⲣϥ̄ ϩⲛ̄ϩⲉⲛϩⲕⲟ ⲙⲛ̄ϩⲉⲛϣⲱⲛⲉ ·&nbsp;ϩⲙ̄ⲡⲧⲣⲉⲡⲓⲛⲟϭ ⲙ̄ⲙⲏⲏϣⲉ ⲥⲱⲟⲩϩ ⲉⲡⲉⲓ̈ⲙⲁ · ⲉⲁⲩϣⲱⲛⲉ ⲁⲩⲱ ⲉⲁϩⲁϩ ⲙⲟⲩ ⲛ̄ϩⲏⲧⲟⲩ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲡⲉϩⲙⲟⲧ ⲙ̄ⲡⲛⲟⲩⲧⲉ ϣⲏⲡ ϫⲉⲁⲛⲥⲛⲏⲩ ⲟⲩⲱⲥϥ̄ ⲉⲣⲟⲟⲩ ⲁⲩϥⲓⲡⲉⲩⲣⲟⲟⲩϣ ϩⲛ̄ϩⲱⲃ ⲛⲓⲙ ⲙ̄ⲡⲟⲩⲕⲁⲁⲩ ⲉϣⲱⲱⲧ ⲛ̄ⲗⲁⲁⲩ ϩⲛ̄ⲧⲉⲩⲭⲣⲉⲓⲁ ⲧⲏⲣⲥ̄ ⲉⲧⲟⲩⲁϩⲉ ⲛⲁⲥ · ⲉⲓⲧⲉ ⲁⲑⲩⲣⲁⲥ · ⲉⲓⲧⲉ ϭⲓⲛⲟⲩⲱⲙ ·&nbsp;ⲉⲓⲧⲉ ϭⲣⲟⲟⲙⲡⲉ ⲉϥⲟⲩⲱⲧ ⲏ ⲉϥⲙⲟⲗϩ̄ · ⲉⲓⲧⲉ ⲥⲟⲟⲩϩⲉ · ⲉⲓⲧⲉ ϩⲁⲗⲱⲙ ·&nbsp;ⲉⲓⲧⲉ ⲉϫⲟⲕⲙⲟⲩ ·&nbsp;ⲉⲓⲧⲉ ⲉϯⲡⲁϩⲣⲉ ⲉⲛⲉⲧⲉⲣⲉⲙ̄ⲡⲗⲏⲅⲏ ϩⲓⲱⲟⲩ ·&nbsp;ⲉⲓⲧⲉ ⲉϫⲟⲕⲙⲟⲩ ·&nbsp;ⲉⲓⲧⲉ ⲉϯⲡⲁϩⲣⲉ ⲉⲛⲉⲧⲉⲣⲉⲙ̄ⲡⲗⲏⲅⲏ ϩⲓⲱⲟⲩ ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ϩⲁⲡⲁⲝ ϩⲁⲡⲗⲱⲥ ⲙ̄ⲡⲉⲛ̄ⲥⲛⲏⲩ ⲕⲁⲁⲩ ⲉϣⲱⲱⲧ ⲙ̄ⲡⲉⲧⲟⲩⲁϩⲉ ⲛⲁϥ ⲧⲏⲣϥ̄ ⲉⲛ̄ⲧⲉⲛϭⲟⲙ ⲁⲛ · ⲁⲗⲗⲁ ϩⲛ̄ⲧⲉⲭⲁⲣⲓⲥ ⲙ̄ⲡⲛⲟⲩⲧⲉ ⲡⲉⲛⲥⲱⲧⲏⲣ ⲡⲉⲛⲧⲁϥⲧⲁⲁϥ ⲛ̄ⲥⲱⲧⲉ ϩⲁⲟⲩⲟⲛ ⲛⲓⲙ ·</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲉⲁⲩⲇⲓⲁⲕⲟⲛⲉⲓ ⲛ̄ⲛⲉⲧϣⲱⲛⲉ ⲙⲛ̄ⲛ̄ⲕⲉⲙⲏⲏϣⲉ ⲧⲏⲣⲟⲩ ⲉⲧⲟⲩⲥⲟⲃⲧⲉ ⲛⲁⲩ ⲙ̄ⲙⲏⲛⲉ ⲉⲩⲧⲙ̄ⲙⲟ ⲙ̄ⲙⲟⲟⲩ , ⲉⲩⲛⲁⲣ̄ϩⲟⲩⲟ ⲉⲟⲩϭⲓⲥⲧⲃⲁ ⲛ̄ⲣⲱⲙⲉ , ⲏ ⲥⲉ ⲛ̄ϣⲉ · ⲥⲟⲡ ϩⲟⲩⲟ ⲉⲛⲁⲓ̈ ⲏ ⲡⲉⲥⲃⲟⲕ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲁⲩⲱ ⲛⲉⲛⲧⲁⲩⲙⲟⲩ ⲧⲏⲣⲟⲩ ⲉⲁⲩⲣ̄ϩⲟⲩⲟ ⲉϣⲉ ϫⲟⲩⲧϣⲙⲏⲛ ⲛ̄ⲣⲱⲙⲉ , ⲉⲁⲩϥⲓⲡⲉⲩⲣⲟⲟⲩϣ ⲁⲩⲕⲟⲟⲥⲟⲩ ϩⲛ̄ⲧⲉⲭⲣⲓⲁ ⲧⲏⲣⲥ̄ ϩⲓⲧⲙ̄ⲡⲉⲥⲙⲟⲩ ⲙ̄ⲡⲉⲭ̄ⲥ̄ ⲓ̄ⲥ̄ ⲡⲉⲛϫⲟⲉⲓⲥ ⲡⲁⲓ̈ ⲉⲛⲧⲁϥϯϭⲟⲙ ⲛ̄ⲛⲉⲥⲛⲏⲩ ⲉⲁⲩϩⲩⲡⲏⲣⲉⲧⲉⲓ ⲙ̄ⲙⲟⲟⲩ ϣⲁⲛⲧⲉⲡⲙⲁ ⲙ̄ⲧⲟⲛ ⲛ̄ⲧⲉⲡⲟⲩⲁ ⲡⲟⲩⲁ ⲃⲱⲕ ⲉⲛⲉϥⲧⲟⲡⲟⲥ :</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id4">
<h3>Paragraph 01<a class="headerlink" href="#id4" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲧⲛ̄ⲉⲝⲟⲙⲟⲗⲟⲅⲉⲓ ⲛⲁⲕ ⲡⲉⲛϫⲟⲉⲓⲥ ⲓ̄ⲥ̄ ⲡⲉⲭ̄ⲥ̄ ⲙⲛ̄ⲡⲉⲕⲉⲓⲱⲧ ⲉⲧⲥⲙⲁⲙⲁⲁⲧ · ϫⲉⲛⲉⲕϩⲃⲏⲩⲉ ⲧⲏⲣⲟⲩ ϩⲉⲛⲙⲉⲛⲉ · ⲁⲩⲱ ϩⲉⲛϩⲁⲡ ⲙ̄ⲙⲉⲛⲉ ⲛⲉⲕϩⲃⲏⲩⲉ · ϫⲉⲛ̄ⲧⲁⲛⲁⲓ̈ ⲧⲏⲣⲟⲩ ϣⲱⲡⲉ ⲉⲧⲃⲉⲛⲉⲛⲛⲟⲃⲉ ·</p>
</div>
<div class="section" id="id5">
<h3>Paragraph 02<a class="headerlink" href="#id5" title="Permalink to this headline">¶</a></h3>
<p>ⲁⲩⲱ ⲛⲉⲛⲁⲛⲟⲙⲓⲁ ⲁⲩⲣⲓⲕⲉ ⲛ̄ⲛⲁⲓ̈ ⲉⲃⲟⲗ ⲙ̄ⲙⲟⲛ ⲉⲧⲉⲛⲉⲕⲙⲛ̄ⲧϣⲁⲛϩⲧⲏϥ ⲛⲉ · ⲁⲩⲱ ⲛⲉⲛⲛⲟⲃⲉ ⲁⲩⲧⲣⲉⲛ̄ⲁⲅⲁⲑⲟⲛ ⲟⲩⲉ ⲙ̄ⲙⲟⲛ · ⲁⲩⲱ ⲛⲉⲛϫⲓ ⲛϭⲟⲛⲥ̄ ⲙⲛ̄ⲛⲉⲛⲙⲛ̄ⲧϣⲁϥⲧⲉ ⲛⲉⲛⲧⲁⲩ ⲧⲣⲉⲕⲕⲧⲉⲡⲉⲕϩⲟ ⲉⲃⲟⲗ ⲙ̄ⲙⲟⲛ ⲉⲧⲙ̄ⲛⲁ ⲛⲁⲛ ·&nbsp;ⲁⲩⲱ ⲁⲕⲡⲁⲣⲁⲇⲓⲇⲟⲩ ⲙ̄ⲙⲟⲛ ⲉⲧⲟⲟⲧⲟⲩ ⲛ̄ⲑⲗⲓⲯⲓⲥ ⲛⲓⲙ ⲉⲧⲉⲡⲙⲟⲩⲡⲉ ⲙⲛ̄ⲡϩⲉⲃⲱⲱⲛ ⲙⲛ̄ϩⲓⲥⲉ ⲛⲓⲙ ·</p>
</div>
<div class="section" id="id6">
<h3>Paragraph 03<a class="headerlink" href="#id6" title="Permalink to this headline">¶</a></h3>
<p>ϩⲛ̄ⲛⲁⲓ̈ ⲟⲛ ⲧⲏⲣⲟⲩ ⲙ̄ⲡⲉⲡⲉⲛϩⲏⲧ ⲁⲓⲥⲑⲁⲛⲉ ⲉⲧⲣⲉⲛⲕⲧⲟⲛ ⲛ̄ⲧⲛ̄ⲣ̄ϩⲟⲧⲉ ϩⲏⲧⲕ̄ ⲛ̄ⲧⲛ̄ⲉⲡⲓⲕⲁⲗⲉⲓ ⲙ̄ⲡⲉⲕⲣⲁⲛ · ϫⲉⲛ̄ⲧⲕ̄ⲟⲩⲛⲟⲩⲧⲉ ⲛ̄ⲛⲁⲏⲧ ⲉⲕⲉⲓⲣⲉ ⲛ̄ϩⲧⲏⲕ ⲉϫⲛ̄ⲛ̄ⲕⲁⲕⲓⲁ</p>
</div>
<div class="section" id="id7">
<h3>Paragraph 04<a class="headerlink" href="#id7" title="Permalink to this headline">¶</a></h3>
<p>ⲡϫⲟⲉⲓⲥ ⲡⲉⲛⲛⲟⲩⲧⲉ ⲕⲱ ⲛⲁⲛ ⲉⲃⲟⲗ ⲛⲅ̄ⲧⲁⲁⲥ ⲛⲁⲛ ⲉⲧⲣⲉⲛⲕⲧⲟⲛ ⲉⲃⲟⲗ ϩⲛ̄ⲛⲉⲛⲡⲉⲑⲟⲟⲩ · ⲛ̄ⲧⲛ̄ⲛⲟⲉⲓ ϩⲛ̄ⲇⲓⲕⲁⲓⲟⲥⲩⲛⲏ ⲛⲓⲙ ⲁⲩⲱ ϩⲙ̄ⲙⲉ ⲛⲓⲙ ⲛ̄ⲧⲛ̄ⲉⲓⲣⲉ ⲙ̄ⲡⲡⲉⲧⲛⲁⲛⲟⲩϥ ⲙ̄ⲡⲉⲕⲙ̄ⲧⲟ ⲉⲃⲟⲗ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲥⲱⲧⲙ̄ ⲉⲣⲟⲛ ⲡϫⲟⲉⲓⲥ ϫⲉⲟⲩⲭⲣⲏⲥⲧⲟⲥ ⲡⲉ ⲡⲉⲕⲛⲁ ·&nbsp;ⲕⲱ ⲛⲁⲛ ⲉⲃⲟⲗ ⲡϫⲟⲉⲓⲥ ·&nbsp;ϣⲛ̄ϩⲧⲏⲕ ⲡϫⲟⲉⲓⲥ ·&nbsp;ϯϩⲧⲏⲕ ⲡϫⲟⲉⲓⲥ ⲉⲡⲉⲛϩⲓⲥⲉ ⲙⲛ̄ⲡⲉⲛⲙ̄ⲕⲁϩ ·&nbsp;ⲙⲛ̄ⲡϩⲟϫϩϫ̄ ⲙ̄ⲡⲕⲟⲥⲙⲟⲥ ⲧⲏⲣϥ̄ ·&nbsp;ⲁⲣⲓⲥ ⲉⲧⲃⲏⲏⲧⲕ̄ ⲛⲅ̄ⲧⲙ̄ⲱⲥⲕ̄ ⲡϫⲟⲉⲓⲥ ⲡⲉⲛⲛⲟⲩⲧⲉ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲛⲓⲙ ⲅⲁⲣ ⲡⲉ ⲡⲕⲉⲛⲟⲩⲧⲉ ⲛ̄ⲃⲗ̄ⲗⲁⲕ ⲉⲕϥⲓ ⲙ̄ⲙⲁⲩ ⲛ̄ⲛ̄ⲁⲛⲟⲙⲓⲁ ·&nbsp;ⲁⲩⲱ ⲉⲕⲱⲃϣ̄ ⲙ̄ⲙⲟⲕ ⲉⲛⲉⲛⲙⲛ̄ⲧϣⲁϥⲧⲉ ⲙⲛ̄ⲛⲉⲛⲡⲁⲣⲁⲡⲧⲱⲙⲁ ·&nbsp;ϫⲉⲛ̄ⲧⲕ̄ⲟⲩϣⲁⲛϩⲧⲏϥ ⲁⲩⲱ ⲛ̄ⲧⲕ̄ⲟⲩϩⲁⲣϣ̄ϩⲏⲧ ⲉⲛⲁϣⲉⲡⲉⲕⲛⲁ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲛ̄ⲧⲁⲛⲓϩⲓⲥⲉ ⲅⲁⲣ ⲧⲏⲣⲟⲩ ϣⲱⲡⲉ ⲙ̄ⲙⲟⲛ ⲉⲧⲃⲉ ϫⲉⲁⲛⲣ̄ⲁⲧⲥⲱⲧⲙ̄ ⲛ̄ⲥⲱⲕ ·&nbsp;ⲛ̄ⲑⲉ ⲉⲛⲧⲁⲕϫⲟⲟⲥ ϩⲓⲧⲙ̄ⲡⲉ ⲡⲣⲟⲫⲏⲧⲏⲥ ϫⲉⲛ̄ⲧⲁⲛⲁⲓ̈ ⲧⲏⲣⲟⲩ ϣⲱⲡⲉ ⲙ̄ⲙⲱⲧⲛ̄ ⲉⲧⲃⲏⲏⲧ ·&nbsp;ⲧⲉⲧⲛⲁⲛ̄ⲕⲟⲧⲕ̄ ϩⲛ̄ⲟⲩⲗⲩⲡⲏ ·&nbsp;ⲉⲧⲃⲉⲡⲁⲓ̈ ⲧⲁⲓ̈ ⲧⲉ ⲑⲉ ⲉⲛⲧⲁⲛⲥⲉⲓ ⲛ̄ⲧⲉⲛⲣⲙ̄ⲉⲓⲏ ·</p>
</div>
</div>
<div class="section" id="chapter-04">
<h2>Chapter 04<a class="headerlink" href="#chapter-04" title="Permalink to this headline">¶</a></h2>
<div class="section" id="id8">
<h3>Paragraph 01<a class="headerlink" href="#id8" title="Permalink to this headline">¶</a></h3>
<p>ⲟⲩⲟⲉⲓ ⲛⲁⲛ ϫⲉⲁⲛⲣ̄ⲛⲟⲃⲉ · ⲉⲧⲃⲉⲡⲁⲓ̈ ⲁⲡⲉⲛϩⲏⲧ ϣⲱⲡⲉ ⲉϥⲙⲟⲕϩ̄ · ⲁⲩⲱ ⲟⲩⲟⲉⲓ ⲛⲁⲛ ϫⲉⲙ̄ⲡⲛ̄ⲧⲥⲁⲃⲟ ⲉⲟⲩⲁϩⲛ̄ ⲛ̄ⲥⲱⲕ ·&nbsp;ⲟⲩⲇⲉ ⲙ̄ⲡⲛ̄ⲗⲟ ϩⲛ̄ⲛⲉⲛϩⲃⲏⲩⲉ ⲙ̄ⲡⲟⲛⲏⲣⲟⲛ , ϫⲉⲕⲁⲥ ⲉⲣⲉⲟⲩⲡⲉⲧⲛⲁⲛⲟⲩϥ ϣⲱⲡⲉ ⲙ̄ⲙⲟⲛ ·</p>
</div>
<div class="section" id="id9">
<h3>Paragraph 02<a class="headerlink" href="#id9" title="Permalink to this headline">¶</a></h3>
<p>ⲧⲇⲓⲕⲁⲓⲟⲥⲩⲛⲏ ⲉⲥϣⲟⲟⲡ ⲛⲁⲕ ⲡϫⲟⲉⲓⲥ · ⲡϣⲓⲡⲉ ⲙ̄ⲡϩⲟ ⲉϥϣⲟⲟⲡ ⲛⲁⲛ ⲛ̄ⲑⲉ ⲙ̄ⲡⲟⲟⲩ ⲛϩⲟⲟⲩ ·</p>
</div>
<div class="section" id="id10">
<h3>Paragraph 03<a class="headerlink" href="#id10" title="Permalink to this headline">¶</a></h3>
<p>ⲙ̄ⲙⲛ̄ⲧϣⲁⲛϩⲧⲏϥ ⲙⲛ̄ⲛ̄ⲕⲱ ⲉⲃⲟⲗ ⲉⲩϣⲟⲟⲡ ⲛⲁⲕ ⲡϫⲟⲉⲓⲥ ⲓ̄ⲥ̄ ϫⲉⲁⲛⲣ̄ⲛⲟⲃⲉ ϩⲛ̄ϩⲱⲃ ⲛⲓⲙ ⲁⲩⲱ ⲁⲛⲥⲁϩⲱⲛ ⲉⲃⲟⲗ ⲙ̄ⲙⲟⲕ · ⲉⲙⲡⲛ̄ⲥⲱⲧⲙ̄ ⲛ̄ⲥⲁⲧⲉⲕⲥⲙⲏ ⲙⲛ̄ⲛⲉⲕⲉⲛⲧⲟⲗⲏ ⲙⲛ̄ⲛⲉⲕⲟⲩⲉϩⲥⲁϩⲛⲉ ⲉⲛⲧⲁⲕϩⲱⲛ ⲙ̄ⲙⲟⲟⲩ ⲉⲧⲟⲟⲧⲛ̄ ⲉⲧⲣⲉⲛⲙⲟⲟϣⲉ ϩⲣⲁⲓ̈ ⲛ̄ϩⲏⲧⲟⲩ ϫⲉⲕⲁⲥ ⲉⲣⲉⲡⲡⲉⲧⲛⲁⲛⲟⲩϥ ϣⲱⲡⲉ ⲙ̄ⲙⲟⲛ ·</p>
</div>
<div class="section" id="id11">
<h3>Paragraph 04<a class="headerlink" href="#id11" title="Permalink to this headline">¶</a></h3>
<p>ⲁⲗⲗⲁ ⲁⲛⲙⲟⲟϣⲉ ϩⲙ̄ⲡⲟⲩⲱϣ ⲙ̄ⲡⲉⲛϩⲏⲧ ⲉⲑⲟⲟⲩ ϣⲁⲛⲧⲉⲛⲉⲓ̈ϩⲓⲥⲉ ⲧⲏⲣⲟⲩ ⲧⲱⲙⲧ̄ ⲉⲣⲟⲛ · ⲉⲥⲉϯⲥⲃⲱ ⲛⲁⲛ ⲛ̄ϭⲓⲧⲉⲛⲙⲛ̄ⲧⲁⲧⲥⲱⲧⲙ̄ ·&nbsp;ⲁⲩⲱ ⲉⲥⲉϫⲡⲓⲟⲛ ⲛ̄ϭⲓⲧⲉⲛⲕⲁⲕⲓⲁ · ⲉⲓⲙⲉ ⲁⲩⲱ ⲛ̄ⲧⲛ̄ⲛⲁⲩ ϫⲉϥⲥⲁϣⲉ ⲛⲁⲛ ⲉⲧⲣⲉⲛⲕⲱ ⲛ̄ⲥⲱⲛ ⲙ̄ⲡⲛⲟⲙⲟⲥ ⲙ̄ⲡⲛⲟⲩⲧⲉ ⲙⲛ̄ⲛⲉϥⲇⲓⲕⲁⲓⲱⲙⲁ ⲙⲛ̄ⲛⲉϥⲉⲛⲧⲟⲗⲏ ·</p>
</div>
<div class="section" id="id12">
<h3>Paragraph 05<a class="headerlink" href="#id12" title="Permalink to this headline">¶</a></h3>
<p>ⲃⲟⲏⲑⲉⲓ ⲉⲣⲟⲛ ⲡϫⲟⲉⲓⲥ ⲓ̄ⲥ̄ ⲡⲛⲟⲩⲧⲉ ⲡⲉⲛⲥⲱⲧⲏⲣ . ⲉⲧⲃⲉⲡⲉⲟⲟⲩ ⲙ̄ⲡⲉⲕⲣⲁⲛ ⲡϫⲟⲉⲓⲥ ⲙⲁⲧⲟⲩϫⲟⲛ · ⲛⲅ̄ⲕⲱ ⲉⲃⲟⲗ ⲛ̄ⲛⲉⲛⲁⲛⲟⲙⲓⲁ ⲉⲧⲃⲉⲡⲉⲕⲣⲁⲛ · ⲡϫⲟⲉⲓⲥ ⲙⲁⲧⲟⲩϫⲟⲛ ·&nbsp;ⲛⲅ̄ⲕⲱ ⲉⲃⲟⲗ ⲛ̄ⲛⲉⲛⲁⲛⲟⲙⲓⲁ ⲉⲧⲃⲉⲡⲉⲕⲣⲁⲛ · ⲙⲏⲡⲟⲧⲉ ⲛ̄ⲥⲉϫⲟⲟⲥ ⲛ̄ϭⲓⲛ̄ⲣⲱⲙⲉ ⲛ̄ⲁⲡⲓⲥⲧⲟⲥ ⲙⲛ̄ⲛ̄ϩⲉⲗⲗⲏⲛ ϫⲉⲉϥⲧⲱⲛ ⲡⲉⲩⲛⲟⲩⲧⲉ · ⲁⲗⲗⲁ ⲙⲁⲧⲟⲩϫⲟⲛ ⲕⲁⲧⲁⲛⲉⲕϣⲡⲏⲣⲉ . ⲛⲅ̄ϯⲉⲟⲟⲩ ⲙ̄ⲡⲉⲕⲣⲁⲛ ⲡϫⲟⲉⲓⲥ ·</p>
</div>
<div class="section" id="id13">
<h3>Paragraph 06<a class="headerlink" href="#id13" title="Permalink to this headline">¶</a></h3>
<p>ⲙ̄ⲡⲣ̄ⲣ̄ⲡⲙⲉⲉⲩⲉ ⲛ̄ⲛⲉⲛⲁⲛⲟⲙⲓⲁ ⲛ̄ϣⲟⲣⲡ̄ · ⲁⲗⲗⲁ ⲙⲁⲣⲉⲟⲩϩⲏⲧ ⲉϥⲟⲩⲁⲁⲃ ϣⲱⲡⲉ ⲛ̄ϩⲏⲧⲛ̄ · ⲁⲩⲱ ⲟⲩⲡ̄ⲛ̄ⲁ̄ ⲉϥⲥⲟⲩⲧⲱⲛ ⲙⲁⲣⲉϥⲣ̄ⲃⲣ̄ⲣⲉ ⲙ̄ⲡⲉⲛⲥⲁⲛϩⲟⲩⲛ · ⲛⲅ̄ⲁⲁⲛ ⲛ̄ⲙ̄ⲡϣⲁ ⲉⲧⲣⲉⲟⲩⲡ̄ⲛ̄ⲁ̄ ⲛ̄ⲇⲓⲁⲕⲣⲓⲥⲓⲥ ⲟⲩⲱϩ ⲛ̄ϩⲏⲧⲛ̄ · ⲉⲧⲣⲉⲛⲇⲓⲁⲕⲣⲓⲛⲉ ϩⲛ̄ⲧⲙⲏⲧⲉ ⲙ̄ⲡⲡⲉⲧⲛⲁⲛⲟⲩϥ ⲙⲛ̄ⲡⲡⲉⲑⲟⲟⲩ ·</p>
</div>
<div class="section" id="id14">
<h3>Paragraph 07<a class="headerlink" href="#id14" title="Permalink to this headline">¶</a></h3>
<p>ⲡϫⲟⲉⲓⲥ ⲁⲣⲓⲡⲉⲛⲙⲉⲉⲩⲉ ⲁⲩⲱ ⲛⲅ̄ϭⲙ̄ⲛⲉⲛϣⲓⲛⲉ . ⲛⲅ̄ⲁⲁⲛ ⲛ̄ⲙ̄ⲡϣⲁ ⲉⲧⲣⲉⲛⲉⲕⲙⲛ̄ⲧϣⲁⲛϩⲧⲏϥ ⲧⲁϩⲟⲛ ϩⲛ̄ⲟⲩϭⲉⲡⲏ ϫⲉⲁⲛⲣ̄ϩⲏⲕⲉ ⲉⲙⲁⲧⲉ · ⲛ̄ⲣⲱⲙⲉ ⲙⲛ̄ⲛ̄ⲧⲃ̄ⲛⲟⲟⲩⲉ ⲉⲕⲉⲧⲟⲩϫⲟⲟⲩ ⲡϫⲟⲉⲓⲥ ·</p>
</div>
<div class="section" id="paragraph-08">
<h3>Paragraph 08<a class="headerlink" href="#paragraph-08" title="Permalink to this headline">¶</a></h3>
<p>ⲡϫⲟⲉⲓⲥ ⲡⲉⲕⲛⲁ ϣⲟⲟⲡ ϣⲁⲉⲛⲉϩ ⲙ̄ⲡⲣ̄ⲕⲱ ⲛ̄ⲥⲱⲕ ⲛ̄ⲛⲉϩⲃⲏⲩⲉ ⲛ̄ⲛⲉⲕϭⲓϫ · ⲁⲣⲓⲡⲙⲉⲉⲩⲉ ⲛ̄ⲛⲉⲕⲙⲛ̄ⲧϣⲁⲛϩⲧⲏϥ ⲡϫⲟⲓ̈ⲥ ⲁⲩⲱ ⲛⲉⲕⲛⲁ ϫⲉⲥⲉϣⲟⲟⲡ ϫⲓⲛⲉⲛⲉϩ ·</p>
</div>
</div>
<div class="section" id="chapter-05">
<h2>Chapter 05<a class="headerlink" href="#chapter-05" title="Permalink to this headline">¶</a></h2>
<div class="section" id="id15">
<h3>Paragraph 01<a class="headerlink" href="#id15" title="Permalink to this headline">¶</a></h3>
<p>ⲉⲓⲥϩⲏⲏⲧⲉ ϭⲉ ⲁⲧⲉⲛⲙⲛ̄ⲧⲁⲧⲙ̄ⲡϣⲁ ⲙⲛ̄ⲛⲉⲛⲛⲟⲃⲉ ⲉⲧⲛⲁϣⲧ̄ ⲁⲡⲟⲥⲧⲉⲣⲉⲓ ⲙ̄ⲙⲟⲛ ⲙ̄ⲡⲉⲕⲛⲁ ⲛ̄ⲧⲣⲟⲙⲡⲉ . ⲉⲧⲉⲡⲙⲟⲟⲩ ⲡⲉ ⲙ̄ⲡⲉⲓⲉⲣⲟ ·</p>
</div>
<div class="section" id="id16">
<h3>Paragraph 02<a class="headerlink" href="#id16" title="Permalink to this headline">¶</a></h3>
<p>ⲟⲩⲛϭⲟⲙ ⲙⲉⲛ ⲙ̄ⲙⲟⲕ ⲛ̄ϩⲟⲟⲩ ⲛⲓⲙ · ⲁⲗⲗⲁ ⲛⲉⲛⲛⲟⲃⲉ ⲛⲉⲧϥⲱϭⲉ ⲙ̄ⲙⲟⲛ ⲛ̄ⲛ̄ⲁⲅⲁⲑⲟⲛ · ⲁⲩⲱ ⲉⲧⲃⲉⲛⲉⲛⲡⲉⲑⲟⲟⲩ . ⲁⲕⲕⲱⲧⲉ ⲙ̄ⲡⲉⲕϩⲟ ⲉⲃⲟⲗ ⲙ̄ⲙⲟⲛ ⲉⲧⲙ̄ⲛⲁ ⲛⲁⲛ ·</p>
</div>
<div class="section" id="id17">
<h3>Paragraph 03<a class="headerlink" href="#id17" title="Permalink to this headline">¶</a></h3>
<p>ⲉⲧⲃⲉⲡⲉⲓ̈ ⲟⲩⲟⲉⲓ ⲛⲁⲛ ϫⲉⲁⲛⲡⲱⲧ ⲉⲃⲟⲗ ⲙ̄ⲙⲟⲕ · ⲟⲩⲛ̄ⲟⲩⲙⲛ̄ⲧⲉⲃⲓⲏⲛ ⲛⲁⲧⲁϩⲟⲛ ϫⲉⲁⲛⲣ̄ϣⲁϥⲧⲉ ⲉⲣⲟⲕ · ϩⲙ̄ⲡⲁⲓ̈ ⲅⲁⲣ · ⲛ̄ⲧⲁⲩϫⲟⲟⲥ ϫⲉϣⲁⲧⲛⲁⲩ ⲡⲕⲁϩ ⲛⲁⲣ̄ϩⲏⲃⲉ ⲁⲩⲱ ⲡⲉⲭⲟⲣⲧⲟⲥ ⲧⲏⲣϥ̄ ⲛ̄ⲧⲥⲱϣⲉ ϥⲛⲁϣⲟⲟⲩⲉ ⲉⲃⲟⲗ ⲛ̄ⲧⲕⲁⲕⲓⲁ ⲛ̄ⲛⲉⲧⲟⲩⲏϩ ϩⲓϫⲙ̄ⲡⲕⲁϩ · ⲁⲩⲧⲁⲕⲟ ⲛ̄ϭⲓⲛ̄ϩⲁⲗⲁⲧⲉ ⲙⲛ̄ⲛ̄ⲧⲃ̄ⲛⲟⲟⲩⲉ ⲁⲩϫⲟⲟⲥ ϫⲉⲙ̄ⲡⲛⲟⲩⲧⲉ ⲛⲁⲛⲁⲩ ⲁⲛ ⲉⲛⲉⲛϩⲓⲟⲟⲩⲉ ·</p>
</div>
<div class="section" id="id18">
<h3>Paragraph 04<a class="headerlink" href="#id18" title="Permalink to this headline">¶</a></h3>
<p>ⲟⲩ ⲉⲣⲟⲛ ⲡⲉ ⲉⲧⲣⲉⲛⲁⲓ̈ ⲧⲱⲙⲧ̄ ⲉⲣⲟⲛ · ⲡⲉⲛϩⲏⲧ ⲡⲗⲁⲛⲁ · ⲁⲩⲱ ⲧⲉⲛⲁⲛⲟⲙⲓⲁ ⲱⲙⲥ̄ ⲙ̄ⲙⲟⲛ · ⲁⲧⲉⲛⲯⲩⲭⲏ ϩⲉ ⲉⲟⲩϩⲟⲧⲉ ·</p>
</div>
<div class="section" id="id19">
<h3>Paragraph 05<a class="headerlink" href="#id19" title="Permalink to this headline">¶</a></h3>
<p>ⲛⲉⲛⲁⲛⲟⲙⲓⲁ ⲅⲁⲣ ⲛ̄ϩⲏⲧⲛ̄ · ⲁⲩⲱ ⲁⲛⲉⲓⲙⲉ ⲉⲛⲉⲛϫⲓ ⲛϭⲟⲛⲥ̄ · ⲁⲛⲣ̄ϣⲁϥⲧⲉ · ⲁⲛϫⲓϭⲟⲗ · ⲁⲩⲱ ⲁⲛⲗⲟ ⲉⲛⲟⲩⲏϩ ϩⲓⲡⲁϩⲟⲩ ⲙ̄ⲡⲉⲛⲛⲟⲩⲧⲉ · ⲁⲛⲱϣ ⲁⲩⲱ ⲁⲛⲙⲉⲗⲉⲧⲁ ⲉⲃⲟⲗ ϩⲙ̄ⲡⲉⲛϩⲏⲧ ⲛ̄ϩⲉⲛϣⲁϫⲉ ⲛ̄ϫⲓ ⲛϭⲟⲛⲥ · ⲁⲛⲥⲁϩⲉⲡϩⲁⲡ ⲉⲡⲁϩⲟⲩ ⲁⲩⲱ ⲁⲧⲇⲓⲕⲁⲓⲟⲥⲩⲛⲏ ⲟⲩⲉ ϫⲉⲁⲧⲙⲉ ⲱϫⲛ̄ ϩⲛ̄ⲛⲉⲩϩⲓⲟⲟⲩⲉ · ⲁⲩⲱ ⲙⲡⲟⲩⲉϣϭⲙ̄ϭⲟⲙ ⲉⲉⲓ ⲉⲃⲟⲗ ϩⲓⲧⲙ̄ⲡⲥⲟⲟⲩⲧⲛ̄ ·</p>
</div>
<div class="section" id="id20">
<h3>Paragraph 06<a class="headerlink" href="#id20" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲡⲥⲁϩⲟⲩ ⲛⲁⲟⲩⲱⲙⲡⲕⲁϩ ϫⲉⲁⲩⲣ̄ⲛⲟⲃⲉ ⲛ̄ϭⲓⲛⲉⲧⲟⲩⲏϩ ⲛ̄ϩⲏⲧϥ̄ ·</p>
</div>
</div>
<div class="section" id="chapter-06">
<h2>Chapter 06<a class="headerlink" href="#chapter-06" title="Permalink to this headline">¶</a></h2>
<div class="section" id="id21">
<h3>Paragraph 01<a class="headerlink" href="#id21" title="Permalink to this headline">¶</a></h3>
<p>ⲉϣϫⲉ ⲛⲉⲛⲛⲟⲃⲉ ϭⲉ ⲁⲩⲁϩⲉⲣⲁⲧⲟⲩ ⲉⲣⲟⲛ · ⲡϫⲟⲉⲓⲥ ⲁⲣⲓⲣⲉ ⲛⲁⲛ ⲉⲧⲃⲉⲡⲉⲕⲣⲁⲛ ϫⲉⲛⲁϣⲉⲛⲉⲛⲛⲟⲃⲉ ⲙ̄ⲡⲉⲕⲙ̄ⲧⲟ ⲉⲃⲟⲗ · ϫⲉⲁⲛⲣ̄ⲛⲟⲃⲉ ⲉⲣⲟⲕ ·</p>
</div>
<div class="section" id="id22">
<h3>Paragraph 02<a class="headerlink" href="#id22" title="Permalink to this headline">¶</a></h3>
<p>ϯⲥⲃⲱ ⲛⲁⲛ ⲡϫⲟⲉⲓⲥ · ⲡⲗⲏⲛ ϩⲛ̄ⲟⲩϩⲁⲡ ϩⲙ̄ⲡⲉⲕϭⲱⲛⲧ̄ ⲁⲛ ϫⲉⲕⲁⲥ ⲛ̄ⲛⲉⲕⲧⲣⲉⲛⲥⲃⲟⲕ · ⲁⲩⲱ ⲛⲅ̄ⲉⲓⲣⲉ ⲛⲁⲛ ⲕⲁⲧⲁⲡⲉⲕⲛⲁ · ⲁⲩⲱ ⲕⲁⲧⲁⲡⲁϣⲁⲓ̈ ⲛ̄ⲛⲉⲕⲙⲛ̄ⲧϣⲁⲛϩⲧⲏϥ ϫⲉⲛ̄ⲧⲕ̄ⲟⲩⲛⲟⲩⲧⲉ ⲛ̄ⲛⲁⲏⲧ ·</p>
</div>
<div class="section" id="id23">
<h3>Paragraph 03<a class="headerlink" href="#id23" title="Permalink to this headline">¶</a></h3>
<p>ⲡϫⲟⲉⲓⲥ ⲡⲉⲛⲛⲟⲩⲧⲉ ⲁⲣⲓⲡⲉⲛⲙⲉⲉⲩⲉ ⲁⲩⲱ ⲛⲅ̄ϭⲙ̄ⲡⲉⲛϣⲓⲛⲉ · ⲙ̄ⲡⲣ̄ⲉⲓⲣⲉ ⲛⲁⲛ ⲕⲁⲧⲁⲛⲉⲛⲛⲟⲃⲉ · ⲟⲩⲧⲉ ⲙ̄ⲡⲣ̄ⲧⲱⲱⲃⲉ ⲛⲁⲛ ⲕⲁⲧⲁⲛⲉⲛⲁⲛⲟⲙⲓⲁ ϫⲉⲉⲕϣⲁⲛϯϩⲧⲏⲕ ⲅⲁⲣ ⲉⲛⲉⲛⲙⲛ̄ⲧϣⲁϥⲧⲉ ⲙⲛ̄ⲛⲉⲛⲡⲁⲣⲁⲡⲧⲱⲙⲁ ⲛⲓⲙ ⲡⲉⲧⲛⲁϣⲁϩⲉⲣⲁⲧϥ̄ ϫⲉⲉⲣⲉⲡⲕⲱ ⲉⲃⲟⲗ ⲛ̄ⲧⲟⲟⲧⲕ̄ · ⲉⲕϣⲁⲛⲟⲩⲱⲛ ⲅⲁⲣ ⲛ̄ⲧⲉⲕϭⲓϫ ...</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>