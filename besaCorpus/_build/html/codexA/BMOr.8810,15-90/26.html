<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>26. On Transgressing the Laws of God and the Precepts of the Fathers &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">26.  <em>On Transgressing the Laws of God and the Precepts of the Fathers</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
<li><a class="reference internal" href="#paragraph-07">Paragraph 07</a></li>
<li><a class="reference internal" href="#paragraph-08">Paragraph 08</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
<li><a class="reference internal" href="#id6">Paragraph 06</a></li>
<li><a class="reference internal" href="#id7">Paragraph 07</a></li>
<li><a class="reference internal" href="#id8">Paragraph 08</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id9">Paragraph 01</a></li>
<li><a class="reference internal" href="#id10">Paragraph 02</a></li>
<li><a class="reference internal" href="#id11">Paragraph 03</a></li>
<li><a class="reference internal" href="#id12">Paragraph 04</a></li>
<li><a class="reference internal" href="#id13">Paragraph 05</a></li>
</ul>
</li>
<li><a class="reference internal" href="#chapter-04">Chapter 04</a><ul>
<li><a class="reference internal" href="#id14">Paragraph 01</a></li>
<li><a class="reference internal" href="#id15">Paragraph 02</a></li>
<li><a class="reference internal" href="#id16">Paragraph 03</a></li>
<li><a class="reference internal" href="#id17">Paragraph 04</a></li>
<li><a class="reference internal" href="#id18">Paragraph 05</a></li>
<li><a class="reference internal" href="#id19">Paragraph 06</a></li>
<li><a class="reference internal" href="#id20">Paragraph 07</a></li>
</ul>
</li>
<li><a class="reference internal" href="#chapter-05">Chapter 05</a><ul>
<li><a class="reference internal" href="#id21">Paragraph 01</a></li>
<li><a class="reference internal" href="#id22">Paragraph 02</a></li>
<li><a class="reference internal" href="#id23">Paragraph 03</a></li>
<li><a class="reference internal" href="#id24">Paragraph 04</a></li>
<li><a class="reference internal" href="#id25">Paragraph 05</a></li>
<li><a class="reference internal" href="#id26">Paragraph 06</a></li>
<li><a class="reference internal" href="#id27">Paragraph 07</a></li>
<li><a class="reference internal" href="#id28">Paragraph 08</a></li>
</ul>
</li>
<li><a class="reference internal" href="#chapter-06">Chapter 06</a><ul>
<li><a class="reference internal" href="#id29">Paragraph 01</a></li>
<li><a class="reference internal" href="#id30">Paragraph 02</a></li>
<li><a class="reference internal" href="#id31">Paragraph 03</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexA/BMOr.8810,15-90/26.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="on-transgressing-the-laws-of-god-and-the-precepts-of-the-fathers">
<h1>26.  <em>On Transgressing the Laws of God and the Precepts of the Fathers</em><a class="headerlink" href="#on-transgressing-the-laws-of-god-and-the-precepts-of-the-fathers" title="Permalink to this headline">¶</a></h1>
<p>ⲧⲟⲩ ⲁⲩⲧⲟⲩ ·</p>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲡⲉⲛⲥⲁϩ ⲁⲩⲱ ⲡⲉⲛϫⲟⲉⲓⲥ ⲓ̄ⲥ̄ ⲡⲉⲭ̄ⲥ̄ ⲡⲉⲛⲥⲱⲧⲏⲣ ϥⲡⲁⲣⲁⲅⲅⲉⲓⲗⲉ ⲩⲁⲱ ϥϯⲥⲃⲱ ⲛⲁⲛ ⲉϥϫⲱ ⲙ̄ⲙⲟⲥ , ϫⲉⲙⲟⲟϣⲉ ϩⲟⲥⲟⲛ ⲟⲩⲛ̄ⲧⲏⲧⲛ̄ ⲡⲟⲩⲟⲉⲓⲛ , ϫⲉⲛ̄ⲛⲉⲡⲕⲁⲕⲉ ⲧⲁϩⲉⲧⲏⲩⲧⲛ̄ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲁⲩⲱ ϫⲉⲡⲉⲧⲙⲟⲟϣⲉ ϩⲙ̄ⲡⲉϩⲟⲟⲩ . ⲙⲉϥϫⲓϫⲣⲟⲡ ϫⲉϥⲛⲁⲩ , ⲉⲡⲟⲩⲟⲉⲓⲛ ⲙ̄ⲡⲉⲓ̈ⲕⲟⲥⲙⲟⲥ ·&nbsp;ⲡⲉⲧⲙⲟⲟϣⲉ ϩⲛ̄ⲧⲉⲩϣⲏ ϣⲁϥϫⲓϫⲣⲟⲡ ϫⲉⲡⲟⲩⲟⲉⲓⲛ ϣⲟⲟⲡ ⲁⲛ ϩⲣⲁⲓ̈ ⲛ̄ϩⲏⲧⲥ̄ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲁⲛⲟⲛ ⲇⲉ ϩⲱⲱⲛ ⲉⲛϣⲁⲛⲙⲟⲟϣⲉ ϩⲛ̄ⲛ̄ⲛⲟⲙⲟⲥ ⲙ̄ⲡⲛⲟⲩⲧⲉ ⲙⲛ̄ⲛ̄ⲉⲛⲧⲟⲗⲏ ⲛ̄ⲛⲉⲛⲉⲓⲟⲧⲉ ·&nbsp;ⲧⲛ̄ⲛⲁϫⲓϫⲣⲟⲡ ⲁⲛ . ϫⲉⲡⲟⲩⲟⲉⲓⲛ ϣⲟⲟⲡ ϩⲣⲁⲓ̈ ⲛ̄ϩⲏⲧⲟⲩ ·&nbsp;ⲡⲉϫⲁϥ ⲅⲁⲣ ϫⲉⲛⲉⲓ̈ⲙⲟⲟϣⲉ ϩⲙ̄ⲡⲉϥⲟⲩⲟⲉⲓⲛ ϩⲙ̄ⲡⲕⲁⲕⲉ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲉϣⲱⲡⲉ ⲉⲛϣⲁⲛⲣⲁⲕⲧⲛ̄ ⲉⲃⲟⲗ ⲛ̄ⲛ̄ⲉⲛⲧⲟⲗⲏ ⲙ̄ⲡⲛⲟⲩⲧⲉ ⲙⲛ̄ⲛⲉⲥⲃⲟⲟⲩⲉ ⲛ̄ⲛⲉⲛⲉⲓⲟⲧⲉ ⲉⲛⲧⲁⲩⲧⲁⲁⲩ ⲉⲧⲟⲟⲧⲛ̄ · ⲧⲛ̄ⲛⲁϫⲓϫⲣⲟⲡ ⲡⲉ , ϫⲉⲛ̄ⲧⲛ̄ⲥⲟⲟⲩⲛ ⲁⲛ ϫⲉⲉⲛⲙⲟⲟϣⲉ ⲉⲧⲱⲛ · ϫⲉⲁⲡⲕⲁⲕⲉ ⲧⲱⲙ ⲛ̄ⲛⲉⲛⲃⲁⲗ ·&nbsp;ⲁⲩⲱ ⲧⲛ̄ⲛⲁϫⲟⲡϫⲡ̄ ⲛ̄ⲑⲉ ⲛ̄ⲛⲉⲧⲉⲙⲛ̄ⲃⲁⲗ ⲙ̄ⲙⲟⲟⲩ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ϥϫⲱ ⲅⲁⲣ ⲙ̄ⲙⲟⲥ ϫⲉⲟⲩⲣⲉϥⲣ̄ⲟⲩⲟⲉⲓⲛ ⲅⲁⲣ ⲧⲉ ⲧⲉⲛⲧⲟⲗⲏ ⲉⲧⲛⲁⲛⲟⲩⲥ ·&nbsp;ⲡⲛⲟⲙⲟⲥ ⲇⲉ ⲟⲩⲟⲩⲟⲉⲓⲛ ⲡⲉ ⲛ̄ϩⲓⲏ : ⲁⲩⲱ ⲟⲛ ϫⲉⲡϩⲏⲃⲥ̄ ⲛ̄ⲛⲁⲟⲩⲉⲣⲏⲧⲉ ⲡⲉ ⲡⲉⲕϣⲁϫⲉ , ⲁⲩⲱ ⲡⲟⲩⲟⲉⲓⲛ ⲡⲉ ⲛ̄ⲛⲁϩⲓⲟⲟⲩⲉ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲡⲁⲡ̄ⲛ̄ⲁ̄ ⲛⲁϣⲟⲣⲡϥ̄ ϫⲓⲛⲧⲉⲩϣⲏ ϥⲛⲁϣⲟⲣⲡϥ̄ ϣⲁⲣⲟⲕ ⲡⲛⲟⲩⲧⲉ , ϫⲉϩⲉⲛⲟⲩⲟⲉⲓⲛ ⲛⲉ ⲛⲉⲕⲡⲣⲟⲥⲧⲁⲅⲙⲁ ϩⲓϫⲙ̄ⲡⲕⲁϩ · ⲁⲩⲱ ⲟⲛ ϫⲉⲡⲛⲟⲙⲟⲥ ⲙ̄ⲡϫⲟⲓ̈ⲥ ⲟⲩⲁⲁⲃ . ⲉϥⲕⲧⲟ ⲛ̄ⲛⲉⲯⲩⲭⲏ · ⲉϥⲕⲧⲟ ⲙ̄ⲙⲟⲟⲩ , ⲉⲧⲱⲛ · ⲉⲓⲙⲏⲧⲓ ⲉⲃⲟⲗ ϩⲙ̄ⲡⲡⲉⲑⲟⲟⲩ ⲉⲡ̄ⲡⲉⲧⲛⲁⲛⲟⲩϥ · ⲉⲃⲟⲗ ϩⲙ̄ⲡⲕⲁⲕⲉ ⲉⲡⲟⲩⲟⲉⲓⲛ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲧⲉⲛⲧⲟⲗⲏ ⲙ̄ⲡϫⲟⲉⲓ ⲟⲩⲟⲩⲟⲉⲓⲛ ⲧⲉ ⲉⲥⲣ̄ⲟⲩⲟⲉⲓⲛ ⲉⲛⲃⲁⲗ ⲛ̄ⲛ̄ⲕⲟⲩⲓ̈ · ⲁⲩⲱ ⲟⲛ ϫⲉⲡⲉⲧⲛⲁϩⲁⲣⲉϩ ⲉⲧⲉⲛⲧⲟⲗⲏ . ⲛϥ̄ⲛⲁⲉⲓⲙⲉ ⲁⲛ ⲉⲩϣⲁϫⲉ ⲙ̄ⲡⲟⲛⲏⲣⲟⲛ . ⲁⲩⲱ ⲟⲛ ϫⲉⲡⲉⲧⲛⲁϩⲁⲣⲉϩ ⲉⲧⲉⲛⲧⲟⲗⲏ · ⲡⲁⲓ̈ⲡⲉⲧⲟⲩⲟϫ ·</p>
</div>
<div class="section" id="paragraph-08">
<h3>Paragraph 08<a class="headerlink" href="#paragraph-08" title="Permalink to this headline">¶</a></h3>
<p>ⲟⲩⲕⲟⲩⲛ ⲉⲛϣⲁⲛⲡⲁⲣⲁⲃⲁ ⲛ̄ⲧⲉⲛⲧⲟⲗⲏ · ⲉⲛⲟ ⲛ̄ⲑⲉ ⲙ̄ⲡⲉⲛⲧⲁϥⲧⲁⲕⲟ , ⲁⲩⲱ ⲁϥⲟⲩⲱϭⲡ̄ · ⲡⲉⲧⲉⲣⲉⲛⲁⲓ̈ ⲅⲁⲣ ϣⲟⲟⲡ ⲛⲁϥ ⲁⲛ · ⲟⲩⲃⲗ̄ⲗⲉ ⲡⲉ ⲉⲛϥ̄ⲛⲁⲩ ⲉⲃⲟⲗ ⲁⲛ , ⲉⲁϥϫⲓ ⲛ̄ⲟⲩⲃ̄ϣⲉ ⲙ̄ⲡⲧⲃ̄ⲃⲟ ⲛ̄ⲛⲉϥϣⲟⲣⲡ̄ ⲛ̄ⲛⲟⲃⲉ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲕⲁⲓ ⲅⲁⲣ ⲧⲉⲛⲙⲁⲁⲩ ⲧⲏⲣⲛ̄ ⲉⲧⲉⲧⲥⲟⲫⲓⲁ ⲧⲉ · ⲥϯⲥⲃⲱ ⲛⲁⲛ ⲉⲥϫⲱ ⲙ̄ⲙⲟⲥ , ϫⲉⲡⲁϣⲏⲣⲉ ⲙ̄ⲡⲣ̄ⲧⲣⲉⲟⲩϣⲟϫⲛⲉ ⲉϥϩⲟⲟⲩ ⲧⲁϩⲟⲕ · ⲡⲁⲓ̈ ⲉⲧⲕⲱ ⲛ̄ⲥⲱϥ ⲛ̄ⲧⲉⲥⲃⲱ ϫⲓⲛⲧⲉϥⲙⲛ̄ⲧⲕⲟⲩⲓ̈ ·&nbsp;ⲁⲩⲱ ⲉⲧⲟⲃϣ̄ ⲉⲧⲇⲓⲁⲑⲏⲕⲏ ⲉⲧⲟⲩⲁⲁⲃ ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲁϥⲕⲁⲡⲉϥⲏⲓ̈ ⲅⲁⲣ ϩⲁⲧⲙ̄ⲡⲙⲟⲩ ·&nbsp;ⲁⲩⲱ ⲡⲉϥⲙⲁ ⲙ̄ⲙⲟⲟϣⲉ ⲙⲛ̄ⲛ̄ⲣⲱⲙⲉ ϩⲁⲧⲛ̄ⲁⲙⲛ̄ⲧⲉ ·&nbsp;ⲛ̄ⲛⲉⲟⲩⲟⲛ ⲛⲓⲙ ⲉⲧⲥⲟⲟⲩϩ ⲉⲣⲟϥ ⲕⲟⲧⲟⲩ · ⲁⲩⲱ ⲛ̄ⲛⲉⲩⲧⲁϩⲉⲛⲉϩⲓⲟⲟⲩⲉ ⲙ̄ⲡⲱⲛϩ̄ · ⲁⲗⲗⲁ ⲥⲉⲛⲁⲣ̄ⲡⲕⲉⲣ̄ϩⲧⲏⲩ · ⲛ̄ⲛⲉⲛ̄ⲣⲟⲙⲡⲉ ⲅⲁⲣ ⲙ̄ⲡⲱⲛϩ̄ ⲧⲁϩⲟⲟⲩ · ⲉⲛⲉⲛⲧⲁⲩⲧⲁⲙⲟⲟϣⲉ ⲅⲁⲣ ϩⲓⲛⲉϩⲓⲟⲟⲩⲉ ⲉⲧⲛⲁⲛⲟⲩⲟⲩ. ⲛⲉⲩⲛⲁϭⲛ̄ⲛⲉϩⲓⲟⲟⲩⲉ ⲛ̄ⲛ̄ⲇⲓⲕⲁⲓⲟⲥ ⲉⲩϭⲗⲉϭⲗⲱϭ ⲡⲉ ·</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲉⲛϣⲁⲛϯϩⲧⲏⲛ ⲅⲁⲣ ⲉⲛⲉⲥⲃⲟⲟⲩⲉ ⲛ̄ⲛⲉⲅⲣⲁⲏ ϩⲛ̄ⲟⲩⲱⲣϫ̄ ⲁⲩⲱ ⲛ̄ⲧⲛ̄ⲥⲱⲧⲙ̄ ⲛ̄ⲥⲱⲟⲩ. ⲧⲛ̄ⲛⲁϫⲓϫⲣⲟⲡ ⲁⲛ ⲡⲉ · ⲟⲩⲧⲉ ⲛ̄ⲧⲛ̄ⲛⲁⲕⲁⲧⲁⲫⲣⲟⲛⲉⲓ ⲁⲛ ⲡⲉ ⲉⲧⲣⲉⲛϣⲱⲡⲉ ϩⲙ̄ⲡⲉⲑⲟⲟⲩ ⲛⲓⲙ · ⲁⲗⲗⲁ ⲧⲛ̄ⲛⲁⲥⲱⲧⲙ̄ ⲛ̄ⲥⲁⲡⲉⲧϫⲱ ⲙ̄ⲙⲟⲥ ϫⲉⲁⲙⲁϩⲧⲉ ⲙ̄ⲡ̄ⲡⲉⲧⲛⲁⲛⲟⲩϥ. ⲥⲁϩⲉⲧⲏⲩⲧⲛ̄ ⲉⲃⲟⲗ ⲛ̄ϩⲱⲃ ⲛⲓⲙ ⲉⲑⲟⲟⲩ · ϫⲉⲕⲁⲥ ⲉⲣⲉϩⲁϩ ⲛ̄ϩⲓⲏ ⲛ̄ⲱⲛϩ̄ ϣⲱⲡⲉ ⲛⲁⲛ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ϥϫⲱ ⲅⲁⲣ ⲙ̄ⲙⲟⲥ ϫⲉⲡⲉⲧⲙ̄ⲉ ⲙ̄ⲡⲛⲟⲙⲟⲥ. ⲉϥⲕⲧⲟ ⲉⲣⲟϥ ⲛ̄ⲟⲩⲥⲟⲃⲧ̄ · ⲁⲩⲱ ⲟⲛ ϣⲁϥϫⲟⲟⲥ ϫⲉⲁϥϯ ⲅⲁⲣ ⲙ̄ⲡⲛⲟⲙⲟⲥ ⲉⲩⲃⲟⲏⲑⲉⲓⲁ ·</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ϩⲙ̄ⲡⲧⲣⲉⲡⲣⲱⲙⲉ ⲅⲁⲣ ⲡⲱⲧ ⲉⲣⲁⲧϥ̄ ⲙ̄ⲡⲛⲟⲩⲧⲉ ⲛϥ̄ⲣ̄ϩⲟⲧⲉ ϩⲏⲧϥ̄ ⲁⲩⲱ ⲛϥ̄ϩⲧⲏϥ ⲉⲛⲉϥⲛⲟⲙⲟⲥ ⲙⲛ̄ⲛⲉϥⲉⲛⲧⲟⲗⲏ · ϣⲁⲣⲉⲡϫⲟⲉⲓⲥ ϣⲱⲡⲉ ⲛⲁϥ ⲛ̄ⲃⲟⲏⲑⲟⲥ, ⲛϥ̄ⲛⲁϩⲙⲉϥ ⲉϩⲓⲏ ⲛⲓⲙ ⲉⲑⲟⲟⲩ · ⲁⲩⲱ ⲉⲟⲩⲣⲱⲙⲉ ⲉⲛϥ̄ϫⲉⲗⲁⲁⲩ ⲁⲛ ⲙ̄ⲙⲉ, ⲉⲧⲉⲡⲇⲓⲁⲃⲟⲗⲟⲥ ⲡⲉ, ⲡⲁⲓ̈ ⲉⲧⲫⲑⲟⲛⲉⲓ ⲉⲛⲉⲧⲟⲩⲱϣ ⲉⲱⲛϩ̄ ϩⲛ̄ⲟⲩⲙⲛ̄ⲧⲉⲩⲥⲉⲃⲏⲥ :</p>
</div>
<div class="section" id="id6">
<h3>Paragraph 06<a class="headerlink" href="#id6" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲟⲩⲟⲓ̈ ⲛ̄ⲛⲉⲧⲕⲱ ⲛ̄ⲥⲱⲟⲩ ⲛ̄ⲛ̄ⲛⲟⲙⲟⲥ ⲙ̄ⲡⲛⲟⲩⲧⲉ ⲁⲩⲱ ⲉⲧⲱⲃϣ̄ ⲙ̄ⲙⲟⲟⲩ ⲉⲛⲉⲛⲧⲟⲗⲏ ⲛ̄ⲛⲉⲛⲉⲓⲟⲧⲉ ⲉⲛⲧⲁⲩϩⲱⲛ ⲙ̄ⲙⲟⲟⲩ ⲉⲧⲟⲟⲧⲛ̄ ·</p>
</div>
<div class="section" id="id7">
<h3>Paragraph 07<a class="headerlink" href="#id7" title="Permalink to this headline">¶</a></h3>
<p>ⲥⲉⲛⲁϫⲟⲟⲥ ⲅⲁⲣ ⲇⲓⲕⲁⲓⲱⲥ ϫⲉⲟⲩⲟⲉⲓ ⲛⲁⲩ ϫⲉⲁⲩⲣⲁⲕⲧⲟⲩ ⲉⲃⲟⲗ ⲙ̄ⲙⲟⲓ̈. ⲟⲩⲛ̄ⲟⲩⲙⲛ̄ⲧⲉⲃⲓⲏⲛ ⲛⲁⲧⲁϩⲟⲟⲩ, ϫⲉⲁⲩⲣ̄ϣⲁϥⲧⲉ ⲉⲣⲟⲓ̈ ·</p>
</div>
<div class="section" id="id8">
<h3>Paragraph 08<a class="headerlink" href="#id8" title="Permalink to this headline">¶</a></h3>
<p>ⲏ ⲛ̄ⲥⲉϫⲟⲟⲥ ⲛⲁⲛ ϫⲉⲱ ⲛⲉⲧⲕⲱ ⲛ̄ⲥⲱⲟⲩ ⲛ̄ⲛⲉϩⲓⲟⲟⲩⲉ ⲉⲧⲥⲟⲩⲧⲱⲛ · ⲉⲧⲥⲱⲧⲡ̄ ⲛⲁⲩ ⲛ̄ⲛⲉϩⲓⲟⲟⲩⲉ ⲛ̄ⲕⲁⲕⲉ ·&nbsp;ⲉⲧⲉⲩⲫⲣⲁⲛⲉ ⲉϫⲛ̄ⲛ̄ⲣⲉϥⲣ̄ⲡⲉⲑⲟⲟⲩ ·&nbsp;ⲉⲧⲥⲱⲃⲉ ⲉϫⲛ̄ⲛⲉⲑⲟⲟⲩ, ⲛⲁⲓ̈ ⲉⲣⲉⲛⲉⲩϩⲓⲟⲟⲩⲉ ϭⲟⲟⲙⲉ ·&nbsp;ⲁⲩⲱ ⲉⲣⲉ&lt;ⲛⲉ&gt;ⲩⲙⲁ ⲙ̄ⲙⲟⲟϣⲉ ϫⲏⲩ ⲛ̄ⲕⲟⲧⲥ̄ ·&nbsp;ⲉⲧⲣⲉⲩⲟⲩⲉ ·&nbsp;ⲁⲩⲱ ⲛ̄ⲥⲉⲁⲁⲩ ⲛ̄ϣⲙ̄ⲙⲟ ⲉⲧⲉⲅⲛⲱⲙⲏ ⲛ̄ⲛ̄ⲇⲓⲕⲁⲓⲟⲥ ·</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id9">
<h3>Paragraph 01<a class="headerlink" href="#id9" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲟⲩⲟⲛ ⲛⲓⲙ ⲉⲧⲡⲁⲣⲁⲃⲁ ⲛ̄ⲛ̄ⲉⲛⲧⲟⲗⲏ ⲉⲛⲧⲁⲛⲉⲛⲉⲓⲟⲧⲉ ⲕⲁⲁⲩ ⲛⲁⲛ ⲉϩⲣⲁⲓ̈, ⲁⲩⲱ ⲛ̄ⲥⲉϫⲓ, ⲛ̄ⲥⲉϯ ϩⲛ̄ⲟⲩⲕⲣⲟϥ. ⲏ ⲛ̄ⲥⲉϯ ⲉⲃⲟⲗ · ⲏ ⲛ̄ⲥⲉⲧⲟⲟⲩ, ⲛ̄ⲟⲩⲉϣ ⲛ̄ϣⲓⲛⲉ · ⲏ ⲛ̄ⲥⲉⲟⲩⲱⲙ ⲛ̄ⲥⲉⲥⲱ ⲛ̄ϫⲓⲟⲩⲉ ⲙ̄ⲡⲃⲟⲗ ⲛ̄ⲧⲥⲩⲛⲁⲅⲱⲅⲏ ⲏ ⲛ̄ϩⲟⲩⲛ ⲛ̄ⲧⲥⲩⲛⲁⲅⲱⲅⲏ ⲙ̄ⲡⲃⲟⲗ ⲛ̄ⲛ̄ⲕⲁⲛⲱⲛ ⲉⲛⲧⲁⲛⲉⲛⲉⲓⲟⲧⲉ ⲕⲁⲁⲩ ⲛⲁⲛ ⲉϩⲣⲁⲓ̈ ⲉⲙⲡⲟⲩϫⲟⲟⲥ ⲛ̄ϣⲟⲣⲡ̄. ⲉⲩⲉϣⲱⲡⲉ ⲉⲩⲥϩⲟⲩⲟⲣⲧ̄ ⲙⲛ̄ⲛⲉⲩϩⲃⲏⲩⲉ ⲧⲏⲣⲟⲩ · ⲙⲁⲗⲓⲥⲧⲁ ⲉⲩϣⲁⲛⲟⲩⲉⲙⲟⲩϩⲛⲟ ⲉϥϣⲟⲃⲉ ⲉⲙⲡⲟⲩⲧⲁⲁϥ ⲉⲧⲟⲟⲧⲛ̄ ·</p>
</div>
<div class="section" id="id10">
<h3>Paragraph 02<a class="headerlink" href="#id10" title="Permalink to this headline">¶</a></h3>
<p>ⲡⲁⲗⲓⲛ ⲟⲛ ⲛ̄ⲥⲉϩⲉ ⲉⲣⲟⲛ ⲉⲛⲕⲁⲧⲁⲫⲣⲟⲛⲉⲓ, ⲁⲩⲱ ⲉⲛⲕⲱ ⲛ̄ⲥⲱⲛ ⲛ̄ⲛ̄ⲧⲱϣ ⲙⲛ̄ⲛⲉϩⲃⲏⲩⲉ ⲉⲛⲧⲁⲛⲉⲛⲉⲓⲟⲧⲉ ⲕⲁⲁⲩ ⲛⲁⲛ ⲉϩⲣⲁⲓ̈ ⲉⲧⲃⲉϩⲉⲛⲧⲣⲟⲫⲏ ⲛ̄ϩⲏ ⲉⲩⲛⲁⲧⲁⲕⲟ · ⲙⲛ̄ⲛ̄ⲥⲁⲧⲣⲉⲩⲥϩⲁⲓ̈ ⲛⲁⲛ ϫⲉⲉⲧⲃⲉⲟⲩϩⲣⲉ ⲙ̄ⲡⲣⲕⲁⲧⲁⲗⲩⲉ ⲙⲡϩⲱⲃ ⲙ̄ⲡⲛⲟⲩⲧⲉ ·</p>
</div>
<div class="section" id="id11">
<h3>Paragraph 03<a class="headerlink" href="#id11" title="Permalink to this headline">¶</a></h3>
<p>ⲛ̄ⲟⲩⲛⲟⲃⲉ ⲙⲉⲛ ⲁⲛ ⲡⲉ, ⲟⲩⲧⲉ ⲛ̄ⲟⲩⲁⲣⲓⲕⲉ ⲛⲁⲛ ⲁⲛ, ⲡⲉ ⲉⲛ ϣⲁⲛϣⲓⲛⲉ ϩⲛ̄ϩⲱⲃ ⲛⲓⲙ · ⲉⲙⲡⲁⲧⲛ̄ⲁⲁⲩ ·&nbsp;ⲟⲩⲁⲛⲟⲙⲓⲁ ⲇⲉ ⲛ̄ⲧⲟϥ ⲛⲁⲛ ⲧⲉ, ⲁⲩⲱ ⲟⲩⲛⲟϭ ⲙ̄ⲙⲛ̄ⲧϣⲁϥⲧⲉ ⲉϩⲣⲁⲓ̈ ⲉϫⲱⲛ ⲧⲉ ⲉⲛϣⲁⲛⲣ̄ⲗⲁⲁⲩ ⲛ̄ϩⲱⲃ, ⲏ ⲛ̄ⲧⲛ̄ⲃⲱⲕ ⲉⲗⲁⲁⲩ ⲙ̄ⲙⲁ ⲉⲙⲡⲛϣⲓⲛⲉ ⲛ̄ϣⲟⲣⲡ̄ · ⲏ ⲛ̄ⲧⲛ̄ⲟⲩⲱⲙⲗⲁⲁⲩ ⲛ̄ϫⲓⲟⲩⲉ · ⲏ ⲛ̄ⲧⲛ̄ⲥⲉⲏⲣⲡ̄. ⲉⲙⲡⲛ̄ⲧⲁⲙⲉⲛⲉⲧϥⲓ ⲙ̄ⲡⲉⲛⲣⲟⲟⲩϣ ·</p>
</div>
<div class="section" id="id12">
<h3>Paragraph 04<a class="headerlink" href="#id12" title="Permalink to this headline">¶</a></h3>
<p>ⲉϣⲱⲡⲉ ⲇⲉ ⲉⲛϣⲁⲛⲣ̄ϩⲱⲃ ⲛ̄ⲧⲉⲓ̈ϩⲉ ⲉⲙⲡⲛ̄ϣⲓⲛⲉ, ⲡⲉⲛⲥⲛⲟϥ ϩⲓϫⲱⲛ · ⲁⲩⲱ ⲛⲉⲧⲉⲓⲣⲉ ⲛ̄ⲛⲁⲓ̈, ⲥⲉⲛⲁⲥⲟⲛϩⲟⲩ ϩⲛ̄ⲛⲉⲩⲙⲉⲉⲩⲉ · ⲁⲩⲱ ⲥⲉⲛⲁⲙⲟⲩⲧⲉ ⲉⲣⲟⲟⲩ ⲉⲃⲟⲗ ϩⲓⲧⲙ̄ⲡϣⲁϫⲉ ⲉⲧⲥⲏϩ ϫⲉⲛ̄ⲧⲟ ⲛ̄ⲃⲁϣⲟⲣ ⲉⲧⲉⲛ̄ⲇⲁⲓⲙⲱⲛ ⲛⲉ ·</p>
</div>
<div class="section" id="id13">
<h3>Paragraph 05<a class="headerlink" href="#id13" title="Permalink to this headline">¶</a></h3>
<p>ⲁⲩⲱ ⲟⲛ ⲡⲗⲟⲅⲟⲥ ⲉⲧⲥⲏϩ ⲛⲁϫⲟⲟⲥ ⲛⲁⲛ ⲛ̄ⲧⲉⲓ̈ϩⲉ ϫⲉⲥⲉⲥϩⲟⲩⲟⲣⲧ̄ ⲛ̄ϭⲓⲛⲉⲧⲣⲓⲕⲉ ⲙ̄ⲙⲟⲟⲩ ⲉⲃⲟⲗ ⲛ̄ⲛⲉⲕⲉⲛⲧⲟⲗⲏ ·&nbsp;ⲁⲩⲱ ⲟⲛ ϫⲉⲁⲕⲥⲉϣϥ̄ⲟⲩⲟⲛ ⲛⲓⲙ ⲉⲧⲥⲁϩⲏⲩ ⲉⲃⲟⲗ ⲛ̄ⲛⲉⲕⲇⲓⲕⲁⲓⲱⲙⲁ ·&nbsp;ϫⲉⲟⲩϫⲓ ⲛϭⲟⲛⲥ̄ ⲡⲉ ⲡⲉⲩⲙⲉⲉⲩⲉ ·&nbsp;ⲁⲩⲱ ⲟⲛ ϫⲉⲡⲟⲩϫⲁⲓⳝ ⲟⲩⲏⲩ ⲛ̄ⲛ̄ⲣⲉϥⲣ̄ⲛⲟⲃⲉ. ϫⲉⲙ̄ⲡⲟⲩϣⲓⲛⲉ ⲛ̄ⲥⲁⲛⲉⲕⲇⲓⲕⲁⲓⲱⲙⲁ :</p>
</div>
</div>
<div class="section" id="chapter-04">
<h2>Chapter 04<a class="headerlink" href="#chapter-04" title="Permalink to this headline">¶</a></h2>
<div class="section" id="id14">
<h3>Paragraph 01<a class="headerlink" href="#id14" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϭⲉ ⲛⲉⲥⲛⲏⲩ ⲛⲁⲛⲟⲩⲥ ⲛⲁⲛ ⲉⲧⲣⲉⲛϫⲡⲟ ⲛⲁⲛ ⲛ̄ⲑⲟⲧⲉ ⲙ̄ⲡϫⲟⲉⲓⲥ. ⲁⲩⲱ ⲛ̄ⲧⲛ̄ⲥⲁϩⲱⲛ ⲉⲃⲟⲗ ⲛ̄ⲛⲉⲧⲉⲣⲉⲡⲛⲟⲩⲧⲉ ⲙⲟⲥⲧⲉ ⲙ̄ⲙⲟⲟⲩ. ϫⲉⲕⲁⲥ ⲉⲛⲉϩⲉ ⲉⲩⲛⲁ ϩⲙ̄ⲡⲉϩⲟⲟⲩ ⲙ̄ⲡⲉⲛϭⲙ̄ⲡϣⲓⲛⲉ ·&nbsp;ϫⲉⲛ̄ⲧⲛ̄ⲥⲟⲟⲩⲛ ⲁⲛ ϫⲉⲉⲛⲉⲧⲱⲙⲧ̄ ⲉⲡⲛⲟⲩⲧⲉ ⲁⲩⲱ ⲡⲉⲛϫⲟⲉⲓⲥ ⲓ̄ⲥ̄ ⲛ̄ⲁϣ ⲛ̄ϩⲉ ·</p>
</div>
<div class="section" id="id15">
<h3>Paragraph 02<a class="headerlink" href="#id15" title="Permalink to this headline">¶</a></h3>
<p>ⲡϩⲱⲃ ⲅⲁⲣ ⲙⲟⲕϩ̄ ⲉⲙⲁⲧⲉ ⲉⲁⲡⲁⲛⲧⲁ ⲉⲡⲛⲟⲩⲧⲉ · ⲕⲁⲓ ⲅⲁⲣ ⲟⲩⲣⲱⲙⲉ ⲁⲛ ⲛ̄ⲧⲉⲛϩⲉ, ⲡⲉⲧⲛ̄ⲛⲁⲧⲱⲙⲧ̄ ⲉⲣⲟϥ · ⲁⲗⲗⲁ ⲟⲩϫⲟⲉⲓⲥ ⲡⲉ ⲁⲩⲱ ⲡⲛⲟⲩⲧⲉ ⲡⲉ ⲉϥⲥⲟⲟⲩⲛ ⲉⲛⲉⲧⲛ̄ⲉⲓⲣⲉ ⲙ̄ⲙⲟⲟⲩ, ϩⲙ̄ⲡⲕⲁⲕⲉ ·</p>
</div>
<div class="section" id="id16">
<h3>Paragraph 03<a class="headerlink" href="#id16" title="Permalink to this headline">¶</a></h3>
<p>ϥϫⲱ ⲅⲁⲣ ⲙ̄ⲙⲟⲥ ϫⲉⲙⲏ ⲟⲩⲛ̄ⲟⲩⲁ ⲛⲁϣϩⲟⲡϥ̄ ϩⲛ̄ⲟⲩⲙⲁ ⲛ̄ϩⲱⲡ. ⲛ̄ⲧⲁⲧⲙ̄ⲛⲁⲩ ⲉⲣⲟϥ ⲁⲛⲟⲕ · ⲙⲏ ⲛ̄ϯⲙⲟⲩϩ ⲁⲛ ⲛ̄ⲧⲡⲉ ⲙⲛ̄ⲡⲕⲁϩ ⲡⲉϫⲉⲡϫⲟⲉⲓⲥ ·&nbsp;ⲧⲉϩⲓⲏ ⲅⲁⲣ ⲙ̄ⲡⲱⲛϩ̄ ⲡⲉ ⲣⲁⲕⲧⲛ̄ ⲉⲃⲟⲗ ⲙ̄ⲡ̄ⲡⲉⲑⲟⲟⲩ · ⲁⲩⲱ ⲧⲁⲣⲭⲏ ⲛ̄ⲧⲥⲟⲫⲓⲁ ·&nbsp;ⲧⲉ ⲑⲟⲧⲉ ⲙ̄ⲡϫⲟⲉⲓⲥ :</p>
</div>
<div class="section" id="id17">
<h3>Paragraph 04<a class="headerlink" href="#id17" title="Permalink to this headline">¶</a></h3>
<p>ⲙ̄ⲡⲱⲣ ϭⲉ ⲧⲉⲛⲟⲩ ⲉⲧⲣⲉⲛϫⲡⲟ ⲛⲁⲛ ⲛ̄ⲡⲟⲩⲙⲛ̄ⲧⲁⲧϩⲟⲧⲉ ⲛ̄ⲧⲛ̄ⲣ̄ⲛⲟⲃⲉ ⲙ̄ⲡⲉⲙⲧⲟ ⲉⲃⲟⲗ ⲙ̄ⲡⲛⲟⲩⲧⲉ. ϫⲉⲕⲁⲥ ⲉⲛⲛⲉⲛⲣ̄ϩⲧⲏⲛ ϩⲛ̄ⲧⲉⲛϩⲁⲏ · ⲁⲗⲗⲁ ⲙⲁⲣⲛ̄ϯⲡⲉⲛϩⲏⲧ ⲉⲧⲉⲥⲃⲱ, ⲛ̄ⲧⲛ̄ⲣⲓⲕⲉ ⲛ̄ⲛⲉⲛⲙⲁⲁϫⲉ ⲉⲛϣⲁϫⲉ ⲛ̄ⲧⲁⲓⲥⲑⲏⲥⲓⲥ · ϫⲉⲕⲁⲥ ⲉⲛⲉⲉⲓⲙⲉ ϫⲉⲉⲛⲧⲱⲛ. ⲙⲏⲡⲟⲧⲉ ⲧⲛ̄ⲙⲟⲟⲩⲧ. ⲉⲛϫⲱ ⲙⲙⲟⲥ ϫⲉⲧⲛ̄ⲟⲛϩ̄ · ⲙⲏⲡⲟⲧⲉ ⲧⲛ̄ⲟ ⲛ̄ⲕⲁⲕⲉ. ⲉⲛϫⲱ ⲙ̄ⲙⲟⲥ ϫⲉⲁⲛⲟⲛ ϩⲉⲛⲟⲩⲟⲉⲓⲛ ·</p>
</div>
<div class="section" id="id18">
<h3>Paragraph 05<a class="headerlink" href="#id18" title="Permalink to this headline">¶</a></h3>
<p>ⲧⲁⲓ̈ ⲅⲁⲣ ⲧⲉ ⲑⲉ ⲉⲛⲧⲁⲛ̄ⲥⲁⲃⲉⲉⲩ ϫⲟⲟⲥ ϫⲉⲙⲛ̄ϭⲉϭⲱⲛⲧ̄ ⲛ̄ⲑⲉ ⲙ̄ⲡⲁⲓ̈ · ⲉⲟⲩⲛ̄ⲟⲩⲣⲱⲙⲉ ϩⲛ̄ϩⲉⲛⲛⲟⲃⲉ. ⲉⲙⲡⲉϥϩⲏⲧ ϭⲛ̄ⲁⲣⲓⲕⲉ ⲉⲣⲟϥ ⲁⲛ · ϫⲉⲕⲁⲥ ⲉϥⲉⲕⲱ ⲛ̄ⲥⲱϥ ⲛ̄ⲛⲉϥⲛⲟⲃⲉ ⲙⲛ̄ⲛⲉϥⲙⲛ̄ⲧϣⲁϥⲧⲉ ·</p>
</div>
<div class="section" id="id19">
<h3>Paragraph 06<a class="headerlink" href="#id19" title="Permalink to this headline">¶</a></h3>
<p>ϩⲟⲧⲁⲛ ⲇⲉ ⲉⲛⲉϣⲁⲛϩⲁⲣⲉϩ ⲉⲛⲉⲛⲧⲟⲗⲏ ⲙ̄ⲡϫⲟⲉⲓⲥ ⲓ̄ⲥ̄. ⲁⲩⲱ ⲛ̄ⲧⲛ̄ⲥⲱⲧⲙ̄ ⲉⲛⲉϥϣⲁϫⲉ. ⲧⲉⲛϩⲓⲏ ⲛⲁⲥⲟⲟⲩⲧⲛ̄ ⲡⲉ · ⲁⲩⲱ ⲛ̄ⲧⲛ̄ⲛⲁϫⲓϫⲣⲟⲡ ⲁⲛ ·</p>
</div>
<div class="section" id="id20">
<h3>Paragraph 07<a class="headerlink" href="#id20" title="Permalink to this headline">¶</a></h3>
<p>ⲕⲁⲓ ⲅⲁⲣ ⲁⲩⲧⲁⲙⲟⲛ ⲉⲡⲁⲓ̈ ϩⲓⲧⲙ̄ⲡⲉⲯⲁⲗⲙⲱⲇⲟⲥ ⲉϥϫⲱ ⲙ̄ⲙⲟⲥ ϫⲉϩⲛ̄ⲟⲩ ⲉⲣⲉⲟⲩϣⲏⲣⲉ ϣⲏⲙ ⲛⲁⲥⲟⲟⲩⲧⲛ̄ ⲛ̄ⲧⲉϥϩⲓⲏ. ⲡⲉϫⲁϥ ϫⲉϩⲙ̄ⲡⲧⲣⲉϥϩⲁⲣⲉϩ ⲉⲛⲉⲕϣⲁϫⲉ · ⲟⲩⲕⲟⲩⲛ ⲟⲩⲟⲓ̈ ⲛⲁⲛ ⲉⲛϣⲁⲛⲟⲃϣⲛ̄ ⲉⲛϣⲁϫⲉ ⲛ̄ⲛⲉⲛⲉⲓⲟⲧⲉ. ⲉⲧⲟⲩϩⲱⲛ ⲙ̄ⲙⲟⲟⲩ ⲉⲧⲟⲟⲧⲛ̄ :</p>
</div>
</div>
<div class="section" id="chapter-05">
<h2>Chapter 05<a class="headerlink" href="#chapter-05" title="Permalink to this headline">¶</a></h2>
<div class="section" id="id21">
<h3>Paragraph 01<a class="headerlink" href="#id21" title="Permalink to this headline">¶</a></h3>
<p>ⲡⲗⲏⲛ ϯⲛⲁϫⲟⲟⲥ ⲛ̄ⲧⲉⲓ̈ϩⲉ ϩⲛ̄ⲟⲩⲛ̄ⲟϭ ⲛ̄ⲗⲩⲡⲏ ⲙⲛ̄ⲟⲩⲙ̄ⲕⲁϩ ⲛ̄ϩⲏⲧ ϫⲉⲉⲥⲧⲱⲛ ⲧⲉⲛⲙⲛ̄ⲧⲣⲙ̄ϩⲉ ⲉⲧϣⲟⲟⲡ ϩⲙ̄ⲡⲉⲛⲙⲁ ⲙ̄ⲙⲏⲛⲉ ⲙⲛ̄ⲧⲡⲁⲣⲣⲏⲥⲓⲁ ⲉⲧⲉⲙⲛ̄ⲕⲣⲟϥ ⲛ̄ϩⲏⲧⲥ̄ ·&nbsp;ⲉⲛⲥⲟⲟⲩⲛ ⲁⲛ ⲛ̄ⲕⲣⲟϥ ⲟⲩⲧⲉ ϫⲓⲟⲩⲉ ·</p>
</div>
<div class="section" id="id22">
<h3>Paragraph 02<a class="headerlink" href="#id22" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲟⲩⲟⲓ̈ ⲛ̄ⲛⲉⲧϫⲓⲟⲩⲉ ϩⲛ̄ⲗⲁⲁⲩ ⲛ̄ϩⲛⲟ ϩⲛ̄ⲗⲁⲁⲩ ⲙ̄ⲙⲁ · ⲁⲩⲱ ⲉⲧϫⲓ ⲉⲧϯ ϩⲛ̄ⲟⲩⲕⲣⲟϥ ⲙⲛ̄ⲟⲩⲙⲛ̄ⲧⲥⲁⲛⲕⲟⲧⲥ̄, ⲉⲙⲡⲟⲩϫⲟⲟⲥ ⲛ̄ϣⲟⲣⲡ̄ ·&nbsp;ⲁⲩⲱ ⲥⲉⲥϩⲟⲩⲟⲣⲧ̄ ⲛ̄ϭⲓⲛⲉⲧⲉⲓⲣⲉ ⲛ̄ⲛⲁⲓ̈ ⲙⲛ̄ⲛⲓⲕⲟⲟⲩⲉ, ϫⲉⲙ̄ⲡⲟⲩϣⲓⲡⲉ, ⲟⲩⲧⲉ ⲙ̄ⲡⲟⲩⲣ̄ϩⲟⲧⲉ ϩⲏⲧⲟⲩ ⲛ̄ⲛ̄ⲥⲁϩⲟⲩ ⲉⲛⲧⲁⲡⲉⲛⲉⲓⲱⲧ ϫⲟⲟⲩ ⲉⲧⲃⲉⲛⲉⲓ̈ϩⲃⲏⲩⲉ ⲛ̄ⲧⲉⲓ̈ϩⲉ ·</p>
</div>
<div class="section" id="id23">
<h3>Paragraph 03<a class="headerlink" href="#id23" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲡⲉⲙⲕⲁϩ ⲛ̄ϩⲏⲧ ⲧⲏⲣϥ̄ ⲛ̄ⲛⲉⲛⲉⲓⲟⲧⲉ ⲙⲛ̄ⲛⲉⲧⲟⲩⲁⲁⲃ ⲧⲏⲣⲟⲩ ⲙⲛ̄ⲡⲉⲛϫⲟⲓ̈ⲥ ⲓ̄ⲥ̄ ⲉϥⲉⲉⲓ ⲉϩⲣⲁⲓ̈ ⲉϫⲱⲟⲩ, ⲁⲩⲱ ⲉϫⲛ̄ⲧⲥⲟⲟⲩϩⲉ ⲛ̄ϫⲱⲟⲩ ·</p>
</div>
<div class="section" id="id24">
<h3>Paragraph 04<a class="headerlink" href="#id24" title="Permalink to this headline">¶</a></h3>
<p>ⲉⲃⲟⲗ ϫⲉⲁⲩϯⲥⲃⲱ ⲛⲁⲛ ⲁⲩⲱ ⲁⲩⲧⲁⲙⲟⲛ ⲉⲩϫⲱ ⲙ̄ⲙⲟⲥ ϫⲉⲁⲧⲉⲩϣⲏ ⲡⲣⲟⲕⲟⲡⲧⲉ · ⲁⲡⲉϩⲟⲟⲩ ϩⲱⲛ ⲉϩⲟⲩⲛ · ⲙⲁⲣⲛ̄ⲕⲱ ϭⲉ ⲛ̄ⲥⲱⲛ ⲛ̄ⲛⲉϩⲃⲏⲩⲉ ⲙ̄ⲡⲕⲁⲕⲉ · ⲛ̄ⲧⲛ̄ϯ ⲇⲉ ϩⲓⲱⲱⲛ ⲛ̄ⲛ̄ϩⲟⲡⲗⲟⲛ ⲙ̄ⲡⲟⲩⲟⲉⲓⲛ ·&nbsp;ⲉⲧⲉⲛⲁⲓ̈ ⲛⲉ ⲛⲉϩⲃⲏⲟⲩⲉ, ⲉⲧⲛⲁⲛⲟⲩⲟⲩ, ⲁⲩⲱ ⲛ̄ⲇⲓⲕⲁⲓⲟⲥⲩⲛⲏ ·&nbsp;ⲉⲙⲡⲁⲧⲉⲡⲉϩⲟⲟⲩ ⲛ̄ⲧⲉⲛϩⲁⲏ ⲉⲧⲙ̄ⲙⲁⲩ ⲉⲓ ⲉϫⲱⲛ ϩⲛ̄ⲟⲩϣⲥⲛⲉ ⲛ̄ⲑⲉ ⲛ̄ⲟⲩⲡⲁϣϥ̄ ⲛ̄ⲧⲛ̄ⲧⲙ̄ⲣ̄ⲃⲟⲗ ·</p>
</div>
<div class="section" id="id25">
<h3>Paragraph 05<a class="headerlink" href="#id25" title="Permalink to this headline">¶</a></h3>
<p>ⲉⲙⲛ̄ⲡⲉⲧⲛⲁⲥⲱⲧⲙ̄ ⲉⲣⲟⲛ. ⲟⲩⲧⲉ ⲉⲙⲛ̄ⲡⲉⲧⲛⲁϥⲱⲧⲉ ⲛ̄ⲧⲉⲛⲣⲙ̄ⲉⲓⲏ ⲉⲃⲟⲗ ϩⲓⲛⲉⲛⲃⲁⲗ · ⲉⲃⲟⲗ ϫⲉⲙ̄ⲡⲛ̄ⲥⲱⲧⲙ̄ ⲕⲁⲗⲱⲥ · ⲟⲩⲧⲉ ⲙ̄ⲡⲛ̄ϯϩⲧⲏⲛ ⲉⲩϩⲱⲛ ⲉⲧⲟⲟⲧⲛ̄ ϫⲉⲁⲗⲱⲧⲛ̄ ϩⲛ̄ⲛⲉⲧⲛ̄ⲡⲟⲛⲏⲣⲓⲁ · ϫⲓⲥⲃⲱ ⲉⲣ̄ⲡⲡⲉⲧⲛⲁⲛⲟⲩϥ · ⲛ̄ⲧⲟⲟⲩ ⲇⲉ ⲡⲉϫⲁϥ ⲁⲩⲣ̄ⲁⲧⲥⲱⲧⲙ̄ · ⲁⲩⲱ ⲁⲩϯⲛⲟⲩϭⲥ̄ ⲙ̄ⲡⲉⲡ̄ⲛ̄ⲁ̄ ⲉⲣⲟⲩⲁⲁⲃ · ⲁⲩⲱ ⲁⲡϫⲟⲉⲓⲥ ⲕⲧⲟϥ ⲛⲁⲩ ⲉⲩⲙⲛ̄ⲧϫⲁϫⲉ ·</p>
</div>
<div class="section" id="id26">
<h3>Paragraph 06<a class="headerlink" href="#id26" title="Permalink to this headline">¶</a></h3>
<p>ⲧⲁⲓ̈ ⲅⲁⲣ ⲧⲉ ⲑⲉ ⲉⲛⲧⲁⲛⲉⲧⲛⲟⲓ̈ ϫⲟⲟⲥ ⲛ̄ⲧⲉⲣⲟⲩⲛⲁⲩ ⲉⲣⲟⲛ ⲉⲛⲧⲛ̄ⲙⲟⲩϣⲧ̄ ⲙ̄ⲙⲟⲛ ⲁⲛ, ⲟⲩⲧⲉ ⲉⲛⲧⲛ̄ⲇⲓⲁⲕⲣⲓⲛⲉ ⲙ̄ⲙⲟⲛ ⲁⲛ ϫⲉⲉⲛⲉⲡⲉⲭ̄ⲥ̄ ⲓ̄ⲥ̄ ⲛ̄ϩⲏⲧⲛ̄ · ⲡⲉϫⲁⲩ ϫⲉⲟⲩⲛ̄ⲟⲩⲙⲏⲏϣⲉ ⲉⲩϩⲟⲥⲉ ϩⲛ̄ⲧⲡⲟⲗⲓⲧⲓⲁ · ⲉⲁⲧⲉⲩⲙⲛ̄ⲧⲁⲧⲇⲓⲁⲕⲣⲓⲛⲉ ϩⲟⲧⲃⲟⲩ ⲙ̄ⲙⲓⲛ ⲙ̄ⲙⲟⲟⲩ ·</p>
</div>
<div class="section" id="id27">
<h3>Paragraph 07<a class="headerlink" href="#id27" title="Permalink to this headline">¶</a></h3>
<p>ϣⲁⲩϫⲟⲟⲥ ⲇⲉ ⲟⲛ ϫⲉⲉⲛϣⲁⲛϯϩⲧⲏⲛ ⲉⲃⲟⲗ ϩⲛ̄ⲛⲉⲅⲣⲁⲫⲏ. ⲧⲛ̄ⲛⲁⲉⲓⲙⲉ ϩⲛ̄ⲟⲩⲱⲣϫ̄ ϫⲉⲛⲉⲧⲟ ⲛ̄ⲁⲧⲥⲱⲧⲙ̄ ⲕⲁⲧⲁⲟⲩⲟⲉⲓϣ · ⲙⲉⲣⲉⲗⲁⲁⲩ ⲛ̄ϩⲱⲃ ⲉϥⲥⲟⲩⲧⲱⲛ ϣⲱⲡⲉ ⲛⲁⲩ ⲛ̄ⲛⲁϩⲣⲙ̄ⲡⲛⲟⲩⲧⲉ · ⲁⲗⲗⲁ ⲉϣⲁⲩϩⲩⲡⲟⲙⲓⲛⲉ ⲉϩⲉⲛⲉⲃⲁⲧⲉ ⲉⲩϣⲟⲩⲉⲓⲧ ϩⲙ̄ⲡⲕⲉⲓ̈ⲕⲟⲥⲙⲟⲥ ·</p>
</div>
<div class="section" id="id28">
<h3>Paragraph 08<a class="headerlink" href="#id28" title="Permalink to this headline">¶</a></h3>
<p>ⲡⲁⲗⲓⲛ ⲟⲛ ϣⲁⲩϫⲟⲟⲥ ϫⲉⲉⲓⲥϩⲏⲏⲧⲉ ⲁⲛⲛⲁⲩ ⲉⲃⲟⲗ ϩⲛ̄ⲛⲉⲅⲣⲁⲫⲏ ⲉⲧⲟⲩⲁⲁⲃ ϫⲉⲛⲉⲧⲟⲩⲏϩ ⲛ̄ⲥⲁⲡⲟⲩⲱϣ ⲙ̄ⲡⲛⲟⲩⲧⲉ. ⲛ̄ⲧⲟⲟⲩ ⲛⲉⲧⲛⲁⲕⲗⲏⲣⲟⲛⲟⲙⲉⲓ ⲛ̄ⲛⲉϥⲁⲅⲁⲑⲟⲛ ·&nbsp;ⲛⲉⲧⲙⲟⲟϣⲉ ⲇⲉ ϩⲙ̄ⲡⲟⲩⲱϣ ⲉⲑⲟⲟⲩ ⲙ̄ⲡⲉⲩϩⲏⲧ. ⲉⲩⲥⲃ̄ⲧⲱⲧ ⲉⲩⲟⲣⲅⲏ · ⲛ̄ⲑⲉ ⲉⲧⲥⲏϩ ϫⲉⲡⲉⲩϥⲛ̄ⲧ ⲛⲁⲙⲟⲩ ⲁⲛ ⲁⲩⲱ ⲡⲉⲩⲕⲱϩⲧ̄ ⲛⲁϫⲉⲛⲁ ⲁⲛ. ⲛ̄ⲥⲉϣⲱⲡⲉ ⲉⲣⲉⲥⲁⲣⲝ̄ ⲛⲓⲙ ⲛⲁⲩ ⲉⲣⲟⲟⲩ :</p>
</div>
</div>
<div class="section" id="chapter-06">
<h2>Chapter 06<a class="headerlink" href="#chapter-06" title="Permalink to this headline">¶</a></h2>
<div class="section" id="id29">
<h3>Paragraph 01<a class="headerlink" href="#id29" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲟⲩⲟⲓ̈ ⲛⲁⲛ · ⲉⲥⲉϯⲥⲃⲱ ⲛⲁⲛ ⲛ̄ϭⲓⲧⲉⲛⲙⲛ̄ⲧⲁⲧⲥⲱⲧⲙ̄ · ⲁⲩⲱ ⲉⲥⲉϫⲡⲓⲟⲛ ⲛ̄ϭⲓⲧⲉⲛⲕⲁⲕⲓⲁ. ⲉⲓⲙⲉ ⲁⲩⲱ ⲛ̄ⲧⲛ̄ⲛⲁⲩ ϫⲉϥⲥⲁϣⲉ ⲛⲁⲛ ⲉⲧⲣⲉⲛⲕⲱ ⲛ̄ⲥⲱⲛ ⲛ̄ⲛ̄ⲇⲓⲕⲁⲓⲱⲙⲁ ⲙ̄ⲡⲛⲟⲩⲧⲉ · ⲙⲛ̄ⲛ̄ⲉⲛⲧⲟⲗⲏ ⲛ̄ⲛⲉⲛⲉⲓⲟⲧⲉ :</p>
</div>
<div class="section" id="id30">
<h3>Paragraph 02<a class="headerlink" href="#id30" title="Permalink to this headline">¶</a></h3>
<p>ⲙ̄ⲡⲱⲣ ϭⲉ ⲟⲛ ⲉⲧⲣⲉⲩϫⲟⲟⲥ ⲛⲁⲛ ϩⲛ̄ⲟⲩϭⲱⲛⲧ̄ ϫⲉϫⲟ ⲛ̄ϩⲉⲛⲥⲟⲩⲟ. ⲛ̄ⲧⲉⲧⲛ̄ⲱϩⲥ ⲛ̄ϩⲉⲛϣⲟⲛⲧⲉ · ⲡⲉⲓ̈ⲛⲟϭ ⲛ̄ⲥⲁϩⲟⲩ ⲉⲧⲃⲉⲧⲉⲛⲙⲛ̄ⲧⲁⲧⲥⲃⲱ ⲙⲛ̄ⲧⲉⲛⲙⲛ̄ⲧⲁⲧⲥⲱⲧⲙ̄ · ⲉⲧⲃⲉϫⲉⲁⲛⲕⲱ ⲛ̄ⲥⲱⲛ ⲛ̄ⲧⲡⲏⲅⲏ ⲛ̄ⲧⲥⲟⲫⲓⲁ ·&nbsp;ⲁⲩⲱ ⲁⲡⲉⲛϩⲏⲧ ⲛ̄ⲁⲧⲥⲱⲃ ⲣ̄ⲕⲁⲕⲉ ⲉⲣⲟⲛ · ϩⲱⲥⲧⲉ ⲉⲧⲙ̄ⲧⲣⲉⲛⲣ̄ⲡⲙⲉⲉⲩⲉ ⲛ̄ⲧⲉⲛϩⲁⲏ · ⲙⲛ̄ⲡⲛⲁⲩ ⲉⲧⲛ̄ⲛⲁϯ ⲙ̄ⲡⲉⲛⲡ̄ⲛ̄ⲁ̄ ⲉⲛϭⲓϫ ⲙ̄ⲡⲛⲟⲩⲧⲉ ·</p>
</div>
<div class="section" id="id31">
<h3>Paragraph 03<a class="headerlink" href="#id31" title="Permalink to this headline">¶</a></h3>
<p>ⲛⲓⲙ ϭⲉ ⲡⲉ ⲡⲥⲟⲫⲟⲥ ⲛϥ̄ⲉⲓⲙⲉ ⲉⲛⲁⲓ̈ · ⲁⲩⲱ ⲡⲣⲙ̄ⲛ̄ϩⲏⲧ ⲛϥ̄ⲥⲟⲩⲱⲛⲟⲩ ϫⲉⲥⲉⲥⲟⲩⲧⲱⲛ ⲛ̄ϭⲓⲛⲉϩⲓⲟⲟⲩⲉ ⲙ̄ⲡϫⲟⲉⲓⲥ · ⲛ̄ⲇⲓⲕⲁⲓⲟⲥ ⲙⲉⲛ ⲥⲉⲛⲁⲙⲟⲟϣⲉ ⲛ̄ϩⲏⲧⲟⲩ · ⲛ̄ⲁⲥⲉⲃⲏⲥ ⲇⲉ. ⲥⲉⲛⲁⲣ̄ϭⲱⲃ ⲛ̄ϩⲏⲧⲟⲩ :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>