<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>21. To Nuns who are Disrupting the Community &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">21. <em>To Nuns who are Disrupting the Community</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
<li><a class="reference internal" href="#paragraph-06">Paragraph 06</a></li>
<li><a class="reference internal" href="#paragraph-07">Paragraph 07</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id6">Paragraph 01</a></li>
<li><a class="reference internal" href="#id7">Paragraph 02</a></li>
<li><a class="reference internal" href="#id8">Paragraph 03</a></li>
<li><a class="reference internal" href="#id9">Paragraph 04</a></li>
<li><a class="reference internal" href="#id10">Paragraph 05</a></li>
<li><a class="reference internal" href="#id11">Paragraph 06</a></li>
<li><a class="reference internal" href="#id12">Paragraph 07</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexA/BMOr.8810,15-90/21.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-nuns-who-are-disrupting-the-community">
<h1>21. <em>To Nuns who are Disrupting the Community</em><a class="headerlink" href="#to-nuns-who-are-disrupting-the-community" title="Permalink to this headline">¶</a></h1>
<p>ⲁⲡⲁ ⲃⲏⲥⲁ ·</p>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲉⲡⲉⲓⲇⲏ ⲁⲛⲥⲱⲧⲙ̄ ϫⲉⲟⲩⲛ̄ϩⲟⲉⲓⲛⲉ ⲉⲓⲣⲉ ⲛ̄ϩⲉⲛϣⲧⲟⲣⲧⲣ̄ ϩⲁⲧⲉⲧⲏⲩⲧⲛ̄ (ⲧ̄ⲟ̄ⲇ̄) ⲙⲛ̄ϩⲉⲛⲙⲓϣⲉ ⲉⲡϫⲓⲛϫⲏ ⲉⲙⲛ̄ⲧⲉⲡⲛⲟⲩⲧⲉ ϩⲏⲩ ⲛ̄ϩⲏⲧⲟⲩ · ⲉⲧⲃⲉ ⲡⲁⲓ̈ ϯϩⲟⲙⲟⲗⲟⲅⲉⲓ ⲛⲏⲧⲛ̄ ⲧⲏⲣⲧⲛ̄ ⲙ̄ⲡⲉⲙⲧⲟ ⲉⲃⲟⲗ ⲙ̄ⲡⲛⲟⲩⲧⲉ ⲙⲛ̄ⲡⲉⲭ̄ⲥ̄ ⲓ̄ⲥ̄ ⲡⲉⲛϫⲟⲉⲓⲥ ϫⲉⲉϣⲱⲡⲉ ⲛ̄ⲧⲉⲧⲛⲁⲣ̄ϩⲟⲧⲉ ⲁⲛ ϩⲏⲧϥ̄ ⲙ̄ⲡⲛⲟⲩⲧⲉ ⲛ̄ⲧⲉⲧⲛ̄ϥⲓⲛⲓⲙⲛ̄ⲧⲥⲟϭ ⲉⲃⲟⲗ ⲙ̄ⲙⲱⲧⲛ̄ ⲙⲛ̄ⲧⲉⲓ̈ⲙⲛ̄ⲧⲛⲁϣⲧ̄ϩⲏⲧ · ⲛ̄ⲧⲉⲧⲛ̄ⲥⲱⲧⲙ̄ ⲛ̄ⲥⲁⲛⲉⲧⲛ̄ⲉⲓⲟⲧⲉ ⲙⲛ̄ⲛⲉⲧⲛ̄ϩⲗ̄ⲗⲟⲉⲓ ⲉⲧϥⲓ ⲙ̄ⲡⲉⲧⲛ̄ⲣⲟⲟⲩϣ . ϯⲛⲁⲧⲣⲉⲧⲛ̄ⲕⲱⲧⲉ ⲛ̄ⲥⲁⲧⲟⲩⲉⲓ ⲧⲟⲩⲉⲓ ⲙ̄ⲙⲱⲧⲛ̄ ⲛ̄ⲧⲉⲧⲛ̄ⲧⲙ̄ⲉⲓⲙⲉ ϫⲉⲟⲩ ⲡⲉⲧⲛⲁϣⲱⲡⲉ ⲙ̄ⲙⲟⲟⲩ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲙⲏ ⲛ̄ⲧⲉⲧⲛⲁⲣ̄ϩⲟⲧⲉ ⲁⲛ ϩⲏⲧϥ̄ ⲙ̄ⲡϫⲟⲉⲓⲥ · ⲏ ⲛ̄ⲧⲉⲧⲛⲁϣⲗⲁϩ ⲁⲛ ⲙ̄ⲡⲉϥⲙ̄ⲧⲟ ⲉⲃⲟⲗ [<a href="#id13"><span class="problematic" id="id14">1_</span></a>] · ⲙⲏ ⲛ̄ⲧⲁⲧⲟⲩⲉⲓ ⲧⲟⲩⲉⲓ ⲙ̄ⲙⲱⲧⲛ̄ ⲉⲓ ⲉⲡⲉⲓ̈ⲙⲁ ⲉⲙⲓϣⲉ . ⲏ ⲉϯⲧⲱⲛ . ⲏ ⲉⲟⲩⲱϩⲙ̄ · ⲏ ⲉⲕⲣⲙ̄ⲣⲙ̄ ⲏ ⲉⲣ̄ⲁⲧⲥⲱⲧⲙ̄ · ⲏ ⲉϫⲓⲟⲩⲉ · ⲏ ⲉϫⲓϭⲟⲗ · ⲏ ⲉϯⲛⲟⲩϭⲥ̄ ⲙ̄ⲡϣⲁϫⲉ ⲙ̄ⲡϫⲟⲉⲓⲥ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲛ̄ⲧⲁⲛⲉⲓ ⲁⲛ ⲧⲏⲣⲛ̄ ⲉⲧⲣⲉⲛⲙⲉⲧⲁⲛⲟⲉⲓ ⲉϫⲛ̄ⲛⲉⲛⲡⲉⲑⲟⲟⲩ ⲉⲛⲧⲁⲛⲁⲁⲩ ⲙ̄ⲡⲉⲙⲧⲟ ⲉⲃⲟⲗ ⲙ̄ⲡϫⲟⲉⲓⲥ ⲓ̄ⲥ̄ · ⲁⲩⲱ ⲛ̄ⲧⲛ̄ϥⲓⲡⲣⲟⲟⲩϣ ϫⲉⲛ̄ⲛⲉⲛ(ⲧ̄ⲟ̄ⲉ̄)ⲣ̄ⲛⲟⲃⲉ ⲛ̄ⲕⲉⲥⲟⲡ ⲙ̄ⲡⲉϥⲙ̄ⲧⲟ ⲉⲃⲟⲗ · ⲛϥ̄ϭⲱⲛⲧ̄ ⲉⲣⲟⲛ ⲛ̄ϩⲟⲩⲟ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲙⲏ ⲧⲉⲧⲛⲁϣϥⲓ ϩⲁⲡϭⲱⲛⲧ̄ ⲛ̄ⲟⲩⲣⲱⲙⲉ · ϫⲉⲉⲧⲉⲧⲛⲁϥⲓ ϩⲁⲡϭⲱⲛⲧ̄ ⲙ̄ⲡϫⲟⲉⲓⲥ · ϯⲙⲉⲉⲩⲉ ϫⲉⲛⲓϩⲃⲏⲩⲉ ⲛ̄ⲧⲉⲓ̈ϩⲉ ⲉⲧⲉⲧⲛ̄ⲉⲓⲣⲉ ⲙ̄ⲙⲟⲟⲩ · ⲛ̄ⲥⲉⲣ̄ϣⲁⲩ ⲛⲏⲧⲛ̄ ⲁⲛ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲟⲩⲧⲉ ⲛ̄ⲧⲉⲧⲛⲁϯϩⲏⲩ ⲁⲛ ⲉⲣⲟⲟⲩ · ⲟⲩⲧⲉ ⲉⲛⲥⲟⲟⲩϩ ⲁⲛ ⲉϩⲟⲩⲛ ⲉⲡⲉⲓ̈ⲙⲁ ⲉⲣ̄ϩⲉⲛϩⲃⲏⲩⲉ ⲉⲙⲉϣϣⲉ · ⲙⲁⲗⲓⲥⲧⲁ · ϫⲱϩⲙ̄ · ϩⲓϫⲓⲟⲩⲉ · ϩⲓϭⲟⲗ · ϩⲓⲙⲓϣⲉ · ϩⲓϯⲧⲱⲛ · ϩⲓⲕⲱϩ · ϩⲓⲙⲟⲥⲧⲉ · ⲉⲣⲉⲧⲟⲣⲅⲏ ⲅⲁⲣ ⲙ̄ⲡⲛⲟⲩⲧⲉ ⲛⲏⲩ ⲉⲧⲃⲉⲛⲁⲓ̈ ⲉϫⲛ̄ⲛϣⲏⲣⲉ ⲛ̄ⲧⲙⲛ̄ⲧⲁⲧⲛⲁϩⲧⲉ [<a href="#id15"><span class="problematic" id="id16">2_</span></a>] , ⲉⲧⲉⲙ̄ⲙⲁⲓ̈ⲡⲉⲑⲟⲟⲩ ⲛⲉ :</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϭⲉ ⲛⲉⲥⲛⲏⲩ ⲙ̄ⲡⲣ̄ⲧⲣⲉⲛⲙⲉⲣⲉⲡ̄ⲡⲉⲑⲟⲟⲩ . ⲙⲏⲡⲟⲧⲉ ⲛ̄ⲧⲛ̄ⲧⲁⲕⲟ · ⲙⲁⲣⲛ̄ⲟⲩⲱⲛ ⲇⲉ ⲛ̄ⲛⲉⲛⲃⲁⲗ ⲛ̄ⲧⲛ̄ϭⲱϣⲧ̄ ⲉⲛⲉⲧⲥⲟⲩⲧⲱⲛ [<a href="#id17"><span class="problematic" id="id18">3_</span></a>] . ⲙⲏⲡⲱⲥ ⲛ̄ⲧⲛ̄ⲣ̄ϩⲧⲏⲛ ϩⲛ̄ⲧⲉⲛϩⲁⲏ · ⲙⲛ̄ⲛ̄ⲥⲱⲥ ⲛ̄ⲧⲛ̄ⲙ̄ⲕⲁϩ ⲛ̄ϩⲏⲧ ⲉϫⲱⲛ ⲙⲁⲩⲁⲁⲛ ⲛ̄ⲧⲛ̄ϫⲟⲟⲥ ⲉⲛⲣⲓⲙⲉ ϩⲛ̄ⲟⲩⲗⲩⲡⲏ ⲙⲛ̄ⲟⲩⲁϣⲁϩⲟⲙ ϫⲉⲉⲧⲃⲉⲟⲩ ⲅⲁⲣ ⲛⲉⲓ̈ⲟⲩⲁϣⲟⲩ ⲁⲛ ⲡⲉ ⲉⲩϯⲥⲃⲱ ⲛⲁⲓ̈ · ⲁⲩⲱ ⲁⲡⲁϩⲏⲧ ⲣⲓⲕⲉ (ⲧ̄ⲟ̄ⲋ̄) ⲉⲃⲟⲗ ⲛ̄ⲛⲉϫⲓⲡⲓⲟ [<a href="#id19"><span class="problematic" id="id20">4_</span></a>] ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲉⲧⲃⲉⲟⲩ ⲙ̄ⲡⲓⲥⲱⲧⲙ̄ ⲉⲡⲉϩⲣⲟⲟⲩ ⲙ̄ⲡⲉⲧϯⲥⲃⲱ ⲛⲁⲓ̈ . ⲁⲩⲱ ⲙ̄ⲡⲓⲣⲓⲕⲉ ⲙ̄ⲡⲁⲙⲁⲁϫⲉ ⲙ̄ⲡⲉⲧⲧⲥⲁⲃⲟ ⲙ̄ⲙⲟⲓ̈ ·&nbsp;ⲕⲁⲓ ⲅⲁⲣ ⲡϣⲏⲣⲉ ⲉⲧⲕⲱ ⲛ̄ⲥⲱϥ ⲛ̄ⲧⲉⲥⲃⲱ . ϥⲛⲁϩⲉ ⲉϩⲣⲁⲓ̈ ⲙ̄ⲙⲟⲓ̈ [<a href="#id21"><span class="problematic" id="id22">5_</span></a>] · ⲕⲁⲓ ⲅⲁⲣ ⲡϣⲏⲣⲉ ⲉⲧⲕⲱ ⲛ̄ⲥⲱϥ ⲛ̄ⲧⲉⲥⲃⲱ . ϥⲛⲁϩⲉ ⲉϩⲣⲁⲓ̈ ⲉϩⲉⲛⲡⲉⲑⲟⲟⲩ · ϥⲛⲁⲙⲉⲗⲉⲧⲁ ⲇⲉ ⲛ̄ϩⲉⲛϣⲁϫⲉ ⲉⲩⲃⲟⲟⲛⲉ [<a href="#id23"><span class="problematic" id="id24">6_</span></a>] :</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲧⲉⲛⲟⲩ ϭⲉ ⲙⲁⲣⲛ̄ⲥⲁϩⲱⲛ ⲉⲃⲟⲗ ⲙ̄ⲡ̄ⲡⲉⲑⲟⲟⲩ . ⲛ̄ⲧⲛ̄ⲛⲁⲣ̄ϩⲟⲧⲉ ⲁⲛ · ⲁⲩⲱ ⲙⲛ̄ⲥⲧⲱⲧ ⲛⲁϩⲱⲛ ⲉⲣⲟⲛ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲉϣⲱⲡⲉ ⲉⲧⲉⲧⲛ̄ϣⲁⲛⲧⲙ̄ ⲥⲁϩⲱⲧⲛ̄ ⲉⲃⲟⲗ ⲛ̄ⲛⲓϩⲃⲏⲩⲉ ⲉⲧⲉⲣⲉⲡⲛⲟⲩⲧⲉ ⲙⲟⲥⲧⲉ ⲙ̄ⲙⲟⲟⲩ . ⲛ̄ⲧⲉⲧⲛⲁϭⲙ̄ⲡⲛⲁⲩ ⲁⲛ ⲉϯⲛⲁⲉⲓ ϣⲁⲣⲱⲧⲛ̄ ⲛ̄ⲧⲁⲉⲓⲣⲉ ⲛ̄ⲧⲟⲩⲉⲓ ⲧⲟⲩⲉ ⲙ̄ⲙⲱⲧⲛ̄ ⲕⲁⲧⲁⲡⲉⲥⲙ̄ⲡϣⲁ · ⲕⲁⲧⲁⲡϣⲁϫⲉ ⲉⲛⲧⲁⲡⲁⲡⲟⲥⲧⲟⲗⲟⲥ ϫⲟⲟϥ ϫⲉⲙⲏⲡⲟⲧⲉ ⲛ̄ⲧⲁⲉⲓ ϣⲁⲣⲱⲧⲛ̄ ⲛ̄ⲧⲁϩⲉ ⲉⲣⲱⲧⲛ̄ ⲛ̄ⲑⲉ ⲉⲛ ϯⲟⲩⲁϣⲥ̄ ⲁⲛ ·&nbsp;ⲁⲩⲱ ⲛ̄ⲧⲉⲧⲛ̄ϩⲉ ⲉⲣⲟⲓ̈&nbsp;ϩⲱ ⲛ̄ⲑⲉ ⲉⲛⲧⲉⲧⲛ̄ ⲟⲩⲁϣⲧ̄ ⲙ̄ⲙⲟⲥ ⲁⲛ ·&nbsp;ⲙⲏⲡⲟⲧⲉ ϩⲉⲛϯⲧⲱⲛ ⲛⲉ · ⲙⲛ̄ϩⲉⲛⲕⲱϩ ⲙⲛ̄ϩⲉⲛϭⲱⲛⲧ̄ · ⲙⲛ̄ϩⲉⲛϫⲟⲕϫⲕ̄ ·&nbsp;ⲙⲛ̄ϩⲉⲛⲕⲁⲧⲁⲗⲁⲗⲓⲁ · ⲙⲛ̄ϩⲉⲛⲕⲁⲥⲕⲥ̄ () ⲙⲛ̄ϩⲉⲛϫⲓⲥⲉ ⲛ̄ϩⲏⲧ ·&nbsp;ⲙⲛ̄ϩⲉⲛϣⲧⲟⲣⲧⲣ̄ [<a href="#id25"><span class="problematic" id="id26">7_</span></a>] ·</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲁϥϫⲟⲟⲥ ϩⲛ̄ⲟⲩϣⲱⲱⲧ ⲉⲃⲟⲗ ϫⲉⲉⲓ̈ϣⲁⲛⲉⲓ ⲛ̄ⲕⲉⲥⲟⲡ , ⲛ̄ϯⲛⲁϯⲥⲟ ⲁⲛ [<a href="#id27"><span class="problematic" id="id28">8_</span></a>] · ⲙⲏ ⲙⲛ̄ⲥⲟⲛⲧⲉ ϭⲉ ϣⲟⲟⲡ ϩⲛ̄ⲅⲁⲗⲁⲁⲇ ·&nbsp;ⲏ ⲙⲛ̄ⲥⲁⲉⲓⲛ ϩⲙ̄ⲡⲙⲁ ⲉⲧⲙ̄ⲙⲁⲩ · ⲉⲧⲃⲉⲟⲩ ⲙ̄ⲡϥ̄ⲉⲓ ⲉϩⲣⲁⲓ̈ ⲛ̄ϭⲓⲡⲧⲁⲗϭⲟ ⲛ̄ⲧϣⲉⲉⲣⲉ ⲙ̄ⲡⲁⲗⲁⲟⲥ [<a href="#id29"><span class="problematic" id="id30">9_</span></a>] ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲉⲧⲉⲡⲁⲓ̈ ⲡⲉ · ϫⲉⲙⲏ ⲧⲛ̄ϣⲁⲁⲧ ⲉⲧⲣⲉⲩϯⲥⲃⲱ ⲛⲁⲛ ⲛ̄ϭⲓⲛⲉⲛⲉⲓⲟⲧⲉ · ⲏ ⲛ̄ⲥⲉⲧⲥⲁⲃⲉⲉⲓⲁⲧⲛ̄ ⲉⲃⲟⲗ ϩⲛ̄ⲛⲉⲅⲣⲁⲫⲏ · ⲙⲛ̄ⲛ̄ⲉⲩⲁⲅⲅⲉⲗⲓⲟⲛ ⲙ̄ⲡⲉⲛϫⲟⲉⲓⲥ ⲓ̄ⲥ̄ ⲡⲉⲭ̄ⲥ̄ · ⲉⲧⲃⲉⲟⲩ ⲙ̄ⲡϥ̄ⲉⲓ ⲉϩⲣⲁⲓ̈ ⲛ̄ϭⲓⲡⲧⲁⲗϭⲟ ⲛ̄ⲙ̄ⲡⲁⲣⲁⲡⲧⲱⲙⲁ · ⲏ ⲉⲧⲃⲉⲟⲩ ⲙ̄ⲡⲛ̄ⲥⲁϩⲱⲛ ⲉⲃⲟⲗ ⲛ̄ⲙ̄ⲡⲉⲑⲟⲟⲩ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲁϩⲣⲟⲛ ⲉⲛⲥⲱⲕ ⲉϩⲣⲁⲓ̈ ⲉϫⲱⲛ ⲙ̄ⲙⲓⲛ ⲙ̄ⲙⲟⲛ ⲙ̄ⲡⲥⲁϩⲟⲩ ⲛ̄ⲛⲉⲅⲣⲁⲫⲏ ⲙⲛ̄ⲡϭⲱⲛⲧ̄ ⲙ̄ⲡⲛⲟⲩⲧⲉ ⲉⲧⲃⲉⲡⲉⲛⲧⲱⲙ ⲛ̄ϩⲏⲧ · ⲙⲛ̄ⲧⲉⲛⲙⲛ̄ⲧⲛⲁϣⲧ̄ⲙ̄ⲙⲉ ·</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id6">
<h3>Paragraph 01<a class="headerlink" href="#id6" title="Permalink to this headline">¶</a></h3>
<p>ⲧⲉⲛⲟⲩϭⲉ ⲛⲉⲥⲛⲏⲩ ⲙⲁⲣⲛ̄ⲕⲱ ⲛ̄ⲥⲱⲛ ⲛ̄ⲛⲉϩⲃⲏⲩⲉ ⲙ̄ⲡⲕⲁⲕⲉ . ⲛ̄ⲧⲛ̄ϯ ⲇⲉ ϩⲓⲱⲱⲛ ⲛ̄ⲛ̄ϩⲟⲡⲗⲟⲛ ⲙ̄ⲡⲟⲩⲟⲉⲓⲛ [<a href="#id31"><span class="problematic" id="id32">10_</span></a>] ·&nbsp;ⲧⲉⲧⲛ̄ⲥⲟⲟⲩⲛ ⲅⲁⲣ ⲛ̄ⲛⲉϩⲃⲏⲩⲉ ⲙ̄ⲡⲕⲁⲕⲉ · ϫⲉⲟⲩⲛⲉ ·&nbsp;ⲁⲩⲱ ϫⲉⲟⲩⲛⲉ ⲛⲉ()ϩⲃⲏⲩⲉ ⲙ̄ⲡⲟⲩⲟⲉⲓⲛ ·</p>
</div>
<div class="section" id="id7">
<h3>Paragraph 02<a class="headerlink" href="#id7" title="Permalink to this headline">¶</a></h3>
<p>ⲟⲩⲟⲛ ⲅⲁⲣ ⲛⲓⲙ ⲉⲧⲉⲓⲣⲉ ⲙ̄ⲡⲡⲉⲧⲛⲁⲛⲟⲩϥ . ⲟⲩⲉⲃⲟⲗ ϩⲙ̄ⲡⲛⲟⲩⲧⲉ ⲡⲉ ·&nbsp;ⲡⲉⲧⲉⲓⲣⲉ ⲇⲉ ϩⲱⲱϥ ⲙ̄ⲡⲡⲉⲑⲟⲟⲩ · ⲟⲩⲉⲃⲟⲗ ϩⲙ̄ⲡⲛⲟⲩⲧⲉ ⲡⲉ ·&nbsp;ⲡⲉⲧⲉⲓⲣⲉ ⲇⲉ ϩⲱⲱϥ ⲙ̄ⲡⲡⲉⲑⲟⲟⲩ · ⲟⲩⲉⲃⲟⲗ ϩⲙ̄ⲡⲇⲓⲁⲃⲟⲗⲟⲥ ⲡⲉ [<a href="#id33"><span class="problematic" id="id34">11_</span></a>] · ⲁⲩⲱ ⲛϥ̄ⲥⲟⲟⲩⲛ ⲁⲛ ⲙ̄ⲡⲛⲟⲩⲧⲉ · ⲙⲁⲣⲛ̄ⲣ̄ϩⲟⲧⲉ ϭⲉ ϩⲱⲱⲛ ⲙⲏⲡⲱⲥ ⲛ̄ⲥⲉϫⲟⲟⲥ ⲛⲁⲛ ϩⲛ̄ⲟⲩⲁⲡⲉⲓⲗⲏ ϫⲉⲙⲏ ⲡϫⲟⲉⲓⲥ ϣⲟⲟⲡ ⲁⲛ ϩⲛ̄ⲥⲓⲱⲛ · ⲏ ⲙⲛ̄ⲣ̄ⲣⲟ ϣⲟⲟⲡ ⲙ̄ⲙⲁⲩ · ⲉⲧⲃⲉⲟⲩ ⲁⲧⲉⲧⲛ̄ϯϭⲱⲛⲧ̄ ⲛⲁⲓ̈ , ϩⲛ̄ⲛⲉⲧⲛ̄ⲅⲗⲩⲡⲧⲟⲛ ⲙⲛ̄ⲛⲓⲡⲉⲧϣⲟⲩⲉⲓⲧ ·&nbsp;ⲛ̄ϣⲙ̄ⲙⲟ [<a href="#id35"><span class="problematic" id="id36">12_</span></a>] ·</p>
</div>
<div class="section" id="id8">
<h3>Paragraph 03<a class="headerlink" href="#id8" title="Permalink to this headline">¶</a></h3>
<p>ⲁⲗⲗⲁ ⲙⲁⲣⲟⲩϫⲟⲟⲥ ⲛⲁⲛ ⲛ̄ⲧⲟϥ ϩⲛ̄ⲟⲩⲧⲱⲧ ⲛ̄ϩⲏⲧ · ϫⲉⲙⲏ ⲡⲁⲗⲁⲟⲥ ⲁⲛ ⲛⲉ ⲛⲁϣⲏⲣⲉ · ⲛ̄ⲛⲉⲩⲁⲑⲉⲧⲉⲓ [<a href="#id37"><span class="problematic" id="id38">13_</span></a>] ·</p>
</div>
<div class="section" id="id9">
<h3>Paragraph 04<a class="headerlink" href="#id9" title="Permalink to this headline">¶</a></h3>
<p>ⲧⲉⲛⲟⲩϭⲉ ⲱ ⲛ̄ⲣⲱⲙⲉ ⲉⲧⲉⲣⲉⲡⲉⲩϩⲏⲧ ⲥⲟⲣⲙ̄ ⲉⲧⲟⲩⲏⲩ ⲉⲃⲟⲗ ⲛ̄ⲧⲇⲓⲕⲁⲓⲟⲥⲩⲛⲏ · ϯⲡⲉⲧⲛ̄ϩⲏⲧ ⲉⲧⲉⲥⲃⲱ , ⲛ̄ⲧⲉⲧⲛ̄ⲥⲟⲃⲧⲉ ⲛ̄ⲛⲉⲧⲙ̄ⲙⲁⲁϫⲉ ⲉⲛϣⲁϫⲉ ⲛ̄ⲧⲁⲓⲥⲑⲏⲥⲓ [<a href="#id39"><span class="problematic" id="id40">14_</span></a>] ·</p>
</div>
<div class="section" id="id10">
<h3>Paragraph 05<a class="headerlink" href="#id10" title="Permalink to this headline">¶</a></h3>
<p>ⲉϣϫⲉ ϥϫⲱ ⲙ̄ⲙⲟⲥ ϫⲉⲉϣϫⲉ ⲙⲟⲅⲓⲥ ⲉⲣⲉⲡⲇⲓⲕⲁⲓⲟⲥ ⲛⲁⲟⲩϫⲁⲓ̈ ·&nbsp;ⲉⲓⲉ ⲉⲣⲉⲡⲁⲥⲉⲃⲏⲥ ⲙⲛ̄ⲡⲣⲉϥⲣⲛⲟⲃⲉ ⲛⲁⲟⲩⲱⲛϩ ⲉⲃⲟⲗ ⲧⲱⲛ [<a href="#id41"><span class="problematic" id="id42">15_</span></a>] · ⲉⲓ̈ⲉ ⲛ̄ⲁϣ ⲛ̄ϩⲉ ⲁⲛⲟⲛ (ⲧ̄ⲟ̄ⲑ̄) ⲧⲛ̄ⲛⲁⲣ̄ⲃⲟⲗ ⲉⲛϣⲁⲛⲁⲙⲉⲗⲉⲓ ⲉⲡⲉⲓ̈ⲛⲟϭ ⲛ̄ⲕⲉⲫⲁⲗⲁⲓⲟⲛ ⲁⲩⲱ ⲡⲉⲓ̈ⲟⲩϫⲁⲓ̈ ⲛ̄ⲧⲉⲓ̈ϭⲟⲧ [<a href="#id43"><span class="problematic" id="id44">16_</span></a>] ⲉⲛⲧⲁⲛⲉⲓ ⲉϩⲟⲩⲛ ⲉⲣⲟϥ ⲁⲛⲟⲛ ⲛ̄ⲁⲑⲏⲧ ⲁⲩⲱ ⲛ̄ⲁⲧⲥⲃⲱ · ⲡⲉϫⲁϥ ⲅⲁⲣ ϫⲉⲡⲁⲑⲏⲧ · ⲙⲛ̄ⲡⲁⲧⲥⲃⲱ ⲛⲁⲧⲁⲕⲟ ϩⲓⲟⲩⲥⲟⲡ [<a href="#id45"><span class="problematic" id="id46">17_</span></a>] ·</p>
</div>
<div class="section" id="id11">
<h3>Paragraph 06<a class="headerlink" href="#id11" title="Permalink to this headline">¶</a></h3>
<p>ⲉϣϫⲉ ϥϫⲱ ⲇⲉ ⲟⲛ ⲙ̄ⲙⲟⲥ ϫⲉⲡⲛⲟⲩⲧⲉ ϯ ⲟⲩⲃⲉⲛ̄ϫⲁⲥⲓϩⲏⲧ · ϥϯ ⲇⲉ ⲛ̄ⲟⲩϩⲙⲟⲧ ⲛ̄ⲛⲉⲧⲑⲃ̄ⲃⲓⲏⲩ [<a href="#id47"><span class="problematic" id="id48">18_</span></a>] ⲉⲓ̈ⲉ ⲁϩⲣⲟⲛ ⲉⲛⲥⲱⲕ ⲉϩⲣⲁⲓ̈ ⲉϫⲱⲛ ⲙⲁⲩⲁⲁⲛ ⲙ̄ⲡϣⲟⲣϣⲣ̄ ⲛ̄ⲧⲉⲛⲯⲩⲭⲏ · ⲉⲛⲧⲛ̄ⲁⲓⲥⲑⲁⲛⲉ ⲁⲛ ⲉⲡⲉⲛⲧϭⲁⲓ̈ⲟ ⲉⲧⲃⲉⲧⲉⲛⲙⲛ̄ⲧⲃⲁⲃⲉⲣⲱⲙⲉ , ⲙⲛ̄ⲡⲉⲛϣⲟⲧ ⲙ̄ⲡⲉⲛϩⲏⲧ ·</p>
</div>
<div class="section" id="id12">
<h3>Paragraph 07<a class="headerlink" href="#id12" title="Permalink to this headline">¶</a></h3>
<p>ⲥⲟⲗⲟⲙⲱⲛ ⲇⲉ ⲟⲛ ϫⲱ ⲙ̄ⲙⲟⲥ ϫⲉϣⲁⲣⲉⲟⲩϣⲏⲣⲉ ⲛ̄ⲥⲁⲃⲉ ⲥⲱⲧⲙ̄ ⲛ̄ⲥⲁⲡⲉϥⲓ̈ⲱⲧ . ⲉⲣⲉⲡϣⲏⲣⲉ ⲇⲉ ⲛ̄ⲁⲧⲥⲱⲧⲙ̄ ϩⲙ̄ⲡⲧⲁⲕⲟ [<a href="#id49"><span class="problematic" id="id50">19_</span></a>] · ⲁⲛⲟⲛ ⲇⲉ ⲧⲛ̄ⲉⲓⲛⲉ ⲉϩⲣⲁⲓ̈ ⲉϫⲱⲛ ⲙ̄ⲡⲉⲛⲧⲁⲕⲟ ⲙ̄ⲙⲓⲛ ⲙ̄ⲙⲟⲛ ·&nbsp;ⲉⲧⲃⲉⲧⲉⲛⲙⲛ̄ⲧⲁⲧⲥⲱⲧⲙ̄ ⲉⲙⲡⲛ̄ϣⲓⲡⲉ ⲉⲧⲣⲉⲛⲥⲱⲧⲡ̄ ⲛⲁⲛ ⲙ̄ⲡⲱⲛϩ̄ ⲉϩⲟⲩⲉⲡⲙⲟⲩ ·&nbsp;ⲟⲩⲧⲉ ⲙ̄ⲡⲛ̄ϣⲱⲡⲉ ⲛ̄ⲣⲙ̄ⲛ̄ϩⲏⲧ ⲉⲧⲣⲉⲛϫⲡⲟ ⲛⲁⲛ ⲛ̄ⲟⲩⲣ̄ϩⲙ̄ⲙⲉ [<a href="#id51"><span class="problematic" id="id52">20_</span></a>] :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>