<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>32. To Herai &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">32. <em>To Herai</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
<li><a class="reference internal" href="#id6">Paragraph 06</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id7">Paragraph 01</a></li>
<li><a class="reference internal" href="#id8">Paragraph 02</a></li>
<li><a class="reference internal" href="#id9">Paragraph 03</a></li>
<li><a class="reference internal" href="#id10">Paragraph 04</a></li>
</ul>
</li>
<li><a class="reference internal" href="#chapter-04">Chapter 04</a><ul>
<li><a class="reference internal" href="#id11">Paragraph 01</a></li>
<li><a class="reference internal" href="#id12">Paragraph 02</a></li>
<li><a class="reference internal" href="#id13">Paragraph 03</a></li>
<li><a class="reference internal" href="#id14">Paragraph 04</a></li>
<li><a class="reference internal" href="#id15">Paragraph 05</a></li>
<li><a class="reference internal" href="#id16">Paragraph 06</a></li>
</ul>
</li>
<li><a class="reference internal" href="#chapter-05">Chapter 05</a><ul>
<li><a class="reference internal" href="#id17">Paragraph 01</a></li>
<li><a class="reference internal" href="#id18">Paragraph 02</a></li>
<li><a class="reference internal" href="#id19">Paragraph 03</a></li>
<li><a class="reference internal" href="#id20">Paragraph 04</a></li>
<li><a class="reference internal" href="#id21">Paragraph 05</a></li>
<li><a class="reference internal" href="#id22">Paragraph 06</a></li>
<li><a class="reference internal" href="#paragraph-07">Paragraph 07</a></li>
</ul>
</li>
<li><a class="reference internal" href="#chapter-06">Chapter 06</a><ul>
<li><a class="reference internal" href="#id23">Paragraph 01</a></li>
<li><a class="reference internal" href="#id24">Paragraph 02</a></li>
<li><a class="reference internal" href="#id25">Paragraph 03</a></li>
<li><a class="reference internal" href="#id26">Paragraph 04</a></li>
</ul>
</li>
<li><a class="reference internal" href="#chapter-07">Chapter 07</a><ul>
<li><a class="reference internal" href="#id27">Paragraph 01</a></li>
<li><a class="reference internal" href="#id28">Paragraph 02</a></li>
<li><a class="reference internal" href="#id29">Paragraph 03</a></li>
<li><a class="reference internal" href="#id30">Paragraph 04</a></li>
<li><a class="reference internal" href="#id31">Paragraph 05</a></li>
<li><a class="reference internal" href="#id32">Paragraph 06</a></li>
</ul>
</li>
<li><a class="reference internal" href="#chapter-08">Chapter 08</a><ul>
<li><a class="reference internal" href="#id33">Paragraph 01</a></li>
<li><a class="reference internal" href="#id34">Paragraph 02</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexA/BMOr.8810,15-90/32.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-herai">
<h1>32. <em>To Herai</em><a class="headerlink" href="#to-herai" title="Permalink to this headline">¶</a></h1>
<p>ⲃⲏⲥⲁ ⲡⲉⲧⲥϩⲁⲓ̈ ⲛ̄ϩⲏⲣⲁⲓ̈ ⲧⲉⲛⲧⲁⲥⲁⲣⲛⲁ ⲛ̄ⲧⲡⲓⲥⲧⲓⲥ ⲛ̄ⲧⲉⲥϩⲩⲡⲟⲙⲟⲛⲏ ⲁⲩⲱ ⲧⲉⲛⲧⲁⲥⲕⲱ ⲛ̄ⲥⲱⲥ ⲛ̄ⲧⲡⲏⲅⲏ ⲙ̄ⲙⲟⲩ ⲛⲱⲛϩ̄. ⲁⲥϣⲓⲕⲉ ⲛⲁⲥ ⲛ̄ϩⲉⲛϣⲏⲓ̈ ⲉⲩⲟⲩⲟϭⲡ̄. ⲉⲛⲥⲉⲛⲁϣⲁⲙⲁϩⲧⲉ ⲁⲛ ⲙ̄ⲡⲙⲟⲟⲩ ·</p>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲉⲡⲉⲓⲇⲏ ⲁⲣⲥⲱⲧⲡ̄ ⲛⲉ ⲙ̄ⲡⲙⲟⲩ ⲛ̄ϩⲟⲩⲟ ⲉⲡⲱⲛϩ̄ · ⲧϣⲉⲉⲣⲉ ⲉⲧⲥⲏϣ ⲁⲩⲱ ⲧⲉⲛⲧⲁⲩⲥⲟϣⲥⲥ̄ · ⲁⲣⲙⲉⲣⲉⲡⲥⲁϩⲟⲩ, ⲛ̄ϩⲟⲩⲟ ⲉⲡⲉⲥⲙⲟⲩ · ⲁⲩⲱ ⲁⲣⲙⲉⲣⲉⲡⲕⲁⲕⲉ · ⲉϩⲟⲩⲛ ⲉⲡⲟⲩⲟⲉⲓⲛ · ⲁⲣⲱⲡⲡⲉⲧⲥⲁϣⲉ ⲇⲉ ⲟⲛ ϫⲉϥϩⲟⲗϭ̄ · ⲁⲩⲱ ⲡⲉⲧϩⲟⲗϭ̄ ϫⲉϥⲥⲁϣⲉ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲥⲉⲛⲁϫⲟⲟⲥ ⲛⲉ ⲇⲓⲕⲁⲓⲱⲥ ϫⲉⲃⲱⲕ ⲉⲡⲉⲥⲏⲧ ϩⲙⲟⲟⲥ ϩⲙ̄ⲡⲕⲁϩ ⲧⲡⲁⲣⲑⲉⲛⲟⲥ ⲧϣⲉⲉⲣⲉ ⲛ̄ⲧⲃⲁⲃⲩⲗⲱⲛ · ϩⲙⲟⲟⲥ ϩⲙ̄ⲡⲟⲩⲥⲱϣ (ⲩ̄ϥ̄ⲅ̄(quire ⲗ̄ⲃ̄)) ⲧⲃⲁⲃⲩⲗⲱⲛ ⲧϣⲉⲉⲣⲉ ⲛ̄ⲛⲉⲭⲁⲗⲇⲁⲓⲟⲥ · ⲛ̄ⲥⲉⲛⲁⲕⲟⲧⲟⲩ ⲁⲛ ⲉⲙⲟⲩⲧⲉ ⲉⲣⲟ ϫⲉⲧⲉⲧϭⲏⲛ ⲁⲩⲱ ⲧⲉⲧⲗⲏⲕ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ϭⲱⲗⲡ̄ ⲉⲃⲟⲗ ⲛ̄ⲧⲟⲩϭⲟⲟⲗⲉⲥ · ϭⲱⲗⲡ̄ ⲉⲃⲟⲗ ⲛ̄ⲛⲟⲩⲥⲕⲓⲙ · ϭⲱⲗⲡ̄ ⲉⲃⲟⲗ ⲛ̄ⲛ̄ⲥⲏⲃⲉ ⲛ̄ⲣⲁⲧⲉ · ϫⲓⲟⲟⲣ ⲛ̄ϩⲉⲛⲉⲓⲉⲣⲱⲟⲩ · ⲡⲟⲩϣⲓⲡⲉ ⲛⲁϭⲱⲗⲡ̄ ⲉⲃⲟⲗ · ⲛⲟⲩⲛⲟϭⲛⲉϭ ⲛⲁⲟⲩⲱⲛϩ̄ ⲉⲃⲟⲗ · ϯⲛⲁϫⲓ ⲛ̄ⲧⲙⲛ̄ⲧⲙⲉ, ⲉⲃⲟⲗ ⲛ̄ϩⲏⲧⲉ. ⲛ̄ⲛⲁⲧⲁⲁⲧⲉ ⲛ̄ⲣⲱⲙⲉ ϫⲓⲛⲧⲉⲛⲟⲩ, ⲉⲧⲣⲉϥϯⲥⲃⲱ ⲛⲉ · ⲁⲗⲗⲁ ϩⲙⲟⲟⲥ ⲉⲣⲉⲙⲟⲕϩ̄ ⲛ̄ϩⲏⲧ · ⲃⲱⲕ ⲉϩⲟⲩⲛ ⲉⲡⲕⲁⲕⲉ ⲧϣⲉⲉⲣⲉ ⲛ̄ⲛⲉⲭⲁⲗⲇⲁⲓⲟⲥ · ⲛ̄ⲛⲉⲩⲙⲟⲩⲧⲉ ⲉⲣⲟ ϫⲓⲛⲧⲉⲛⲟⲩ, ϫⲉⲧϭⲟⲙ ⲛ̄ⲧⲙⲛ̄ⲧⲉⲣⲟ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲉⲃⲟⲗ ϫⲉⲁⲣⲙⲉⲣⲉⲡⲥⲁϩⲟⲩ. ⲁϥⲉⲓ ⲛⲉ · ⲙ̄ⲡⲉⲟⲩⲉϣⲡⲉⲥⲙⲟⲩ · ⲁϥⲡⲱⲧ ⲉⲃⲟⲗ ⲙ̄ⲙⲟ · ⲁⲩⲱ ⲁⲣϯⲡⲥⲁϩⲟⲩ ϩⲓⲱⲱⲧⲉ ⲛ̄ⲑⲉ ⲛ̄ⲟⲩϩⲟⲉⲓⲧⲉ · ⲁϥⲃⲱⲕ ⲉϩⲟⲩⲛ ⲉⲛⲟⲩⲙⲁϩⲧ̄ ⲛ̄ⲑⲉ ⲛ̄ⲟⲩⲙⲟⲟⲩ · ⲁⲩⲱ ⲛ̄ⲑⲉ ⲛ̄ⲟⲩⲛⲉϩ ϩⲛ̄ⲛⲟⲩⲕⲉⲉⲥ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲉⲃⲟⲗ ϫⲉⲡⲙⲁ ⲉⲛⲧⲁⲩϣⲟⲡⲉ ⲉⲣⲟⲟⲩ ⲛ̄ϩⲏⲧϥ̄ · ⲁⲩⲱ ⲁⲩϯⲉⲟⲟⲩ ⲛⲉ · ⲁⲣⲥⲟϣϥ̄ · ⲉⲣⲉϫⲱ ⲙ̄ⲙⲟⲥ ϫⲉⲑⲓ̄ⲗ̄ⲏ̄ⲙ̄ ⲛ̄ⲧⲡⲉ, ⲧⲉ ⲧⲉⲧⲛ̄ϩⲉⲛⲉⲉⲧⲏ · ⲛⲁⲙⲉ ⲑⲓ̄ⲗ̄ⲏ̄ⲙ̄ ⲛ̄(ⲩ̄ϥ̄ⲇ̄)ⲧⲡⲉⲧⲉ · ⲁⲩⲱ ⲡⲧⲟⲟⲩⲡⲉ ⲉⲛⲧⲁⲡⲛⲟⲩⲧⲉ ⲥⲙⲟⲩ ⲉⲣⲟϥ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲛ̄ⲧⲟ ⲇⲉ ⲁⲡⲛⲟⲩⲧⲉ ⲥⲟϣⲉ, ⲁⲩⲱ ⲁϥⲧϭⲁⲓ̈ⲟ · ⲁϥⲙⲉⲥⲧⲱ ⲉⲃⲟⲗ ⲟⲩⲧⲉⲛⲉⲥⲛⲏⲩ ⲧⲏⲣⲟⲩ ⲉⲧⲟⲩⲁⲁⲃ ⲁⲩⲱ ⲉⲧⲣ̄ϩⲟⲧⲉ ϩⲏⲧϥ̄ ⲙ̄ⲡⲛⲟⲩⲧⲉ ⲉⲧⲟⲩⲏϩ ϩⲛ̄ⲛⲉϥⲙⲁ ⲉⲧⲟⲩⲁⲁⲃ · ⲡⲙⲁ ⲉⲛⲧⲁⲣⲥⲟϣϥ̄ ϩⲛ̄ⲧⲟⲩⲙⲛ̄ⲧϫⲁⲥⲓϩⲏⲧ ⲙⲛ̄ⲧⲟⲩⲙⲛ̄ⲧⲃⲁⲃⲉⲣⲱⲙⲉ. ⲧϣⲉⲉⲣⲉ ⲛ̄ⲕⲣⲟϥ ⲁⲩⲱ ⲛ̄ⲁⲡⲟⲥⲧⲁⲧⲏⲥ · ⲁⲩⲱ ⲧϣⲉⲉⲣⲉ ⲛ̄ⲓ̈ⲟⲩⲇⲁⲥ ⲡⲉⲡⲣⲟⲇⲟⲧⲏⲥ · ⲛ̄ⲧⲟ ⲅⲁⲣ ⲁⲣϫⲟⲟⲥ ϫⲉⲁⲛⲟⲕ ⲡⲉ ⲁⲩⲱ ⲙⲛ̄ⲕⲉⲟⲩⲉⲓ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲡⲧⲁⲕⲟ ⲛⲏⲩ ⲉϫⲱ ⲛ̄ⲧⲉⲧⲙ̄ⲉⲓⲙⲉ · ⲁⲩⲱ ⲧⲙⲛ̄ⲧⲭⲏⲣⲁ ⲙⲛ̄ⲧⲙⲛ̄ⲧⲁⲧϣⲏⲣⲉ ⲛⲏⲩ ϩⲛ̄ⲟⲩϣⲥ̄ⲛⲉ ⲉϫⲱ ϩⲣⲁⲓ̈ ϩⲛ̄ⲧⲟⲩⲙⲛ̄ⲧⲣⲉϥⲣ̄ⲡⲁϩⲣⲉ ⲙⲛ̄ⲧϭⲟⲙ ⲛ̄ⲛⲟⲩⲣⲉϥⲙⲟⲩⲧⲉ ⲛ̄ϩⲟⲩⲟ ⲛ̄ⲑⲉⲗⲡⲓⲥ ⲛ̄ⲧⲟⲩⲡⲟⲛⲏⲣⲓⲁ ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲉⲓⲙⲉ ϫⲉⲧⲟⲩⲙⲛ̄ⲧⲣⲉϥⲕⲁⲧⲁⲫⲣⲟⲛⲉⲓ, ⲁⲩⲱ ⲧⲟⲩⲡⲟⲣⲛⲉⲓⲁ ⲛⲁϣⲱⲡⲉ ⲛⲉ ⲛ̄ϣⲓⲡⲉ · ϫⲉⲛ̄ⲑⲉ ⲛ̄ⲟⲩⲙⲟⲩⲓ̈ ⲉϥϩⲙ̄ⲡⲙⲁ ⲛ̄ϣⲏⲛ. ⲧⲁⲓ̈ ⲧⲉ ⲑⲉ ⲉⲛⲧⲁⲣⲟⲩⲱⲛ ⲛ̄ⲣⲱ ⲁⲣⲥⲱϣ ⲙ̄ⲡⲙⲁ ⲉⲧⲟⲩⲁⲁⲃ ⲙ̄ⲡⲛⲟⲩⲧⲉ · ⲉⲧⲃⲉⲡⲁⲓ̈ ϩⲱ(ⲩ̄ϥ̄ⲉ̄)ⲱϥ ⲁϥⲙⲉⲥⲧⲱ · ⲁⲩⲱ ⲁϥⲛⲟϫⲉ, ⲉⲃⲟⲗ ϩⲙ̄ⲡⲉϥⲙⲁ ⲉⲧⲟⲩⲁⲁⲃ · ⲛ̄ⲑⲉ ⲉⲛⲧⲁϥϫⲟⲟⲥ, ϫⲉϯⲛⲁⲛⲟϫⲟⲩ ⲉⲃⲟⲗ ϩⲙ̄ⲡⲁⲏⲓ̈ · ⲛ̄ϯⲛⲁⲟⲩⲱϩ ⲁⲛ ⲉⲧⲟⲟⲧ ⲉⲙⲉⲣⲓⲧⲟⲩ ·</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲁⲣⲡⲱⲱⲛⲉ ⲅⲁⲣ ⲙ̄ⲡϩⲁⲡ ⲉⲩⲭⲟⲗⲏ ⲁⲩⲱ ⲡⲕⲁⲣⲡⲟⲥ ⲛ̄ⲧⲇⲓⲕⲁⲓⲟⲥⲩⲛⲏ ⲉⲟⲩⲥⲓϣⲉ ⲉⲡⲉⲓⲇⲏ ⲁⲡⲟⲩϩⲏⲧ ⲧⲁⲕⲟ · ⲁⲣⲱⲡⲡⲕⲁⲕⲉ ⲅⲁⲣ ⲛ̄ⲟⲩⲟⲉⲓⲛ ⲁⲩⲱ ⲡⲟⲩⲟⲉⲓⲛ ⲛ̄ⲕⲁⲕⲉ · ⲉⲧⲃⲉⲡⲁⲓ̈ ⲧⲁⲓ̈ ⲧⲉ ⲑⲉ ⲉⲛⲧⲁⲣϫⲟ ⲛ̄ϩⲉⲛⲥⲟⲩⲟ. ⲁⲣⲱϩⲥ̄ ⲛ̄ϩⲉⲛϣⲟⲛⲧⲉ · ⲛ̄ⲑⲉ ⲅⲁⲣ ⲉⲛⲧⲁⲣⲙⲉⲣⲉⲡⲡⲉⲑⲟⲟⲩ. ⲁⲣⲙⲉⲥⲧⲉⲡⲡⲉⲧⲛⲁⲛⲟⲩϥ · ⲉⲧⲃⲉⲡⲁⲓ̈ ⲁⲡⲛⲟⲩⲧⲉ ϣⲣⲡϣⲱⲣⲉ ϣⲁⲃⲟⲗ · ⲁϥϥⲟϭⲉ ⲁⲩⲱ ⲁϥⲡⲟⲟⲛⲉ ⲉⲃⲟⲗ ϩⲙ̄ⲡⲟⲩⲙⲁ ⲛ̄ϣⲱⲡⲉ. ⲁⲩⲱ ⲧⲟⲩ&lt;ⲛⲟⲩ&gt;ⲛⲉ ⲉⲃⲟⲗ ϩⲙ̄ⲡⲕⲁϩ ⲛ̄ⲛⲉⲧⲟⲛϩ̄ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲥⲉⲛⲁⲛⲁⲩ ⲉⲣⲟ ⲛ̄ϭⲓⲛ̄ⲇⲓⲕⲁⲓⲟⲥ ⲉⲧⲣ̄ϩⲟⲧⲉ ϩⲏⲧϥ̄ ⲙ̄ⲡⲉⲭ̄ⲥ̄ · ⲛ̄ⲥⲉϫⲟⲟⲥ ϫⲉⲉⲓⲥ ⲟⲩⲥϩⲓⲙⲉ ⲉⲙⲡⲥ̄ⲕⲁⲡⲛⲟⲩⲧⲉ ⲛⲁⲥ ⲛ̄ⲃⲟⲏⲑⲟⲥ · ⲁⲗⲗⲁ ⲁⲥϩⲉⲗⲡⲓⲍⲉ ⲉϫⲙ̄ⲡⲁϣⲁⲓ̈ ⲛ̄ⲧⲉⲥⲙⲛ̄ⲧϫⲁⲥⲓϩⲏⲧ · ⲙⲛ̄ⲧⲉⲥⲙⲛ̄ⲧⲣⲉϥⲕⲁϩⲧⲏⲥ ⲉⲣⲟⲥ ⲙⲁⲩⲁⲁⲥ · ⲛ̄ⲑⲉ ⲉⲛⲧⲁⲩϫⲟⲟⲥ ϫⲉϩⲛ̄ⲛⲁⲓ̈ ⲧⲏⲣⲟⲩ ⲙ̄ⲡⲥ̄ⲕⲟ(ⲩ̄ϥ̄ⲋ̄)ⲧⲥ̄ ⲉⲣⲟⲓ̈ ϩⲙ̄ⲡⲉⲥϩⲏⲧ ⲧⲏⲣϥ̄ ⲛ̄ϭⲓⲧⲁⲑⲏⲧ ⲛ̄ⲧⲉⲓ̈ⲟⲩⲇⲁ · ⲁⲗⲗⲁ ⲉϩⲣⲁⲓ̈ ⲉϫⲛ̄ⲟⲩⲙⲛ̄ⲧⲛⲟⲩϫ ·</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ⲉⲥⲉϯⲥⲃⲱ ⲛⲉ ⲛ̄ϭⲓⲧⲟⲩⲙⲛ̄ⲧⲁⲧⲥⲱⲧⲙ̄ ⲁⲩⲱ ⲉⲥⲉϫⲡⲓⲟ ⲛ̄ϭⲓⲧⲟⲩⲕⲁⲕⲓⲁ · ⲉⲓⲙⲉ ⲁⲩⲱ ⲛ̄ⲧⲉⲛⲁⲩ, ϫⲉϥⲥⲁϣⲉ ⲛⲉ ⲉⲧⲣⲉⲕⲱ ⲛ̄ⲥⲱ ⲙ̄ⲡϫⲟⲉⲓⲥ ⲡⲛⲟⲩⲧⲉ · ⲉⲣⲙⲉⲉⲩⲉ ⲅⲁⲣ ϫⲉⲉⲣϣⲁⲛⲟⲩⲉ ⲙ̄ⲙⲟⲓ̈, ⲉⲣⲁϭⲛ̄ⲟⲩϩⲟⲩⲟ ·</p>
</div>
<div class="section" id="id6">
<h3>Paragraph 06<a class="headerlink" href="#id6" title="Permalink to this headline">¶</a></h3>
<p>ⲁⲣⲙⲉⲣⲉⲛⲉⲧⲛ̄ⲕⲟⲧⲕ̄ ⲛⲙ̄ⲙⲉ ⲉⲧⲉⲛ̄ⲇⲁⲓⲙⲱⲛ ⲛⲉ · ⲁⲩⲱ ⲁⲣⲧⲁϣⲟ ⲛ̄ⲧⲟⲩⲡⲟⲣⲛⲉⲓⲁ ⲛⲙ̄ⲙⲁⲩ ϩⲙ̄ⲡⲟⲩϩⲏⲧ ⲉⲧⲟ ⲛ̄ⲕⲁⲕⲉ ⲙⲛ̄ⲛⲟⲩⲙⲉⲉⲩⲉ ⲛ̄ⲕⲣⲟϥ · ⲁⲩⲱ ⲁⲣⲕⲱ ⲛ̄ⲛⲟⲩⲣ̄ⲡⲙⲉⲉⲩⲉ ϩⲓⲡⲁϩⲟⲩ ⲛ̄ⲛ̄ⲟⲩⲉϭⲣⲟ ⲙ̄ⲡⲟⲩⲣⲟ · ϣⲁⲛⲧⲉⲕⲟⲧⲉ ⲉⲡⲕⲁϩ ⲉⲧⲙⲟⲗϩ̄ ⲉⲛⲧⲁⲩϫⲓⲧⲉ ⲉⲃⲟⲗ · ⲛ̄ϩⲏⲧϥ̄ · ϫⲉⲛ̄ⲧⲟ ⲟⲩⲕⲁϩ · ⲁⲣⲕⲟⲧⲉ ⲟⲛ ⲉⲡⲕⲁϩ ·</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id7">
<h3>Paragraph 01<a class="headerlink" href="#id7" title="Permalink to this headline">¶</a></h3>
<p>ⲉⲃⲟⲗ ϫⲉⲁⲣⲉⲉⲓ ⲙⲉⲛ ϩⲛ̄ⲟⲩⲥⲟⲟⲩⲧⲛ̄ · ⲙ̄ⲡⲉϫⲱⲕ ⲇⲉ ⲉⲃⲟⲗ ϩⲛ̄ⲟⲩⲥⲟⲟⲩⲧⲛ̄ · ⲁⲗⲗⲁ ⲛ̄ⲧⲁⲣⲉⲓ ϩⲛ̄ⲟⲩⲕⲣⲟϥ. ⲁⲣⲃⲱⲕ ⲟⲛ ϩⲛ̄ⲟⲩⲙⲛ̄ⲧⲛⲟⲩϫ ·</p>
</div>
<div class="section" id="id8">
<h3>Paragraph 02<a class="headerlink" href="#id8" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲡⲥⲁϩⲟⲩ ⲛⲁⲟⲩⲱⲙ ⲛ̄ⲥⲱ ⲛ̄ⲧⲉⲧⲙ̄ⲛⲟⲩⲛⲉ ⲥⲉⲉⲡⲉ ⲉⲃⲟⲗ ⲛ̄ϩⲏⲧⲉ, ⲟⲩⲧⲉ ⲱⲗϩ̄ · ⲛ̄ⲧⲁⲣⲉⲓ ϩⲛ̄ⲟⲩⲡⲉⲧϣⲟⲩⲉⲓⲧ ⲁⲣⲃⲱⲕ ⲟⲛ ϩⲛ̄ⲟⲩⲡⲉⲧϣⲟⲩⲉⲓⲧ. ϫⲉⲕⲁⲥ ⲉⲣⲉⲡⲟⲩⲣⲁⲛ ⲛⲁϩⲱⲃⲥ̄ ϩⲙ̄ⲡⲕⲁⲕⲉ · ϫⲉⲛ̄ⲧⲉⲟⲩⲕⲁⲕⲉ ϩⲛ̄&lt;ⲛ&gt;ⲟⲩϩⲃⲏⲩⲉ ⲧⲏⲣⲟⲩ ⲁⲩⲱ ⲡⲥⲱϣ ⲛⲁϩⲱⲃⲥ̄ ⲉⲃⲟⲗ ⲉϫⲱ · ⲉⲃⲟⲗ ϫⲉⲁⲣⲕⲱ ⲛ̄ⲥⲱ ⲛ̄ⲧⲉⲛⲧⲟⲗⲏ. ⲁⲣⲥⲱⲧⲡ̄ ⲛⲉ ⲙ̄ⲡⲧⲁⲕⲟ ·</p>
</div>
<div class="section" id="id9">
<h3>Paragraph 03<a class="headerlink" href="#id9" title="Permalink to this headline">¶</a></h3>
<p>ⲙ̄ⲡⲉⲛⲟⲓ̈ ⲅⲁⲣ. ⲟⲩⲧⲉ ⲙ̄ⲡⲉⲉⲓⲙⲉ ϫⲉⲡⲛⲟⲩⲧⲉ ⲙⲉⲩⲕⲟⲙϣϥ̄ ⲟⲩⲧⲉ ⲙⲉⲩⲕⲁⲧⲁⲫⲣⲟⲛⲉⲓ ⲙ̄ⲙⲟϥ. ⲁⲗⲗⲁ ⲛ̄ⲧⲟϥ ⲡⲉⲛⲧⲁϥⲕⲟⲙϣⲉ · ⲛ̄ⲧⲟ ⲁⲩⲱ ⲁϥⲥⲟϣϥⲉ ⲛ̄ⲑⲉ ⲛ̄ⲟⲩⲙⲟⲟⲩ ⲉϥⲥⲱⲕ ·</p>
</div>
<div class="section" id="id10">
<h3>Paragraph 04<a class="headerlink" href="#id10" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲛ̄ⲑⲉ ⲙ̄ⲡϣⲓⲡⲉ ⲛ̄ⲟⲩⲣⲉϥϫⲓⲟⲩⲉ ⲉⲩϣⲁⲛⲧⲁϩⲟϥ. ⲧⲁⲓ̈ ⲧⲉ ⲑⲉ ⲉⲛⲧⲁⲣϫⲓϣⲓⲡⲉ ⲙ̄ⲙⲟⲥ ϫⲉⲁⲩϭⲟⲡⲉ. ⲉⲃⲟⲗ ϫⲉⲁⲣⲧⲥ̄ⲧⲟ ⲉⲃⲟⲗ ⲙ̄ⲡϣⲁϫⲉ ⲙ̄ⲡⲛⲟⲩⲧⲉ · ⲁⲩⲱ ⲛ̄ⲑⲉ ⲉⲛⲧⲁⲡϫⲟⲉⲓⲥ ϫⲟⲟⲥ ⲉⲧⲃⲉⲧⲡⲟⲗⲓⲥ ⲛ̄ⲛⲉⲥⲛⲱⲱϥ. ϫⲉϫⲓϩⲁⲡ ⲟⲩⲃⲏⲥ, ⲁⲩⲱ ⲛⲅ̄ⲟⲩⲱⲛϩ̄ ⲛⲁⲥ ⲉⲃⲟⲗ ⲛ̄ⲛⲉⲥⲁⲛⲟⲙⲓⲁ ⲧⲏⲣⲟⲩ · ⲧⲁⲓ̈ ⲧⲉ ⲑⲉ ⲉⲧⲟⲩⲛⲁϫⲓϩⲁⲡ ϩⲱⲟⲩ, ⲟⲩⲃⲏ, ⲏ ⲛⲙ̄ⲙⲉ ⲁⲩⲱ ⲛ̄ⲥⲉϭⲱⲗⲡ̄ ⲛⲉ ⲉⲃⲟⲗ ⲛ̄ⲛⲟⲩⲁⲛⲟⲙⲓⲁ ⲧⲏⲣⲟⲩ, ⲉⲩϫⲱ ⲙ̄ⲙⲟⲥ ϫⲉⲱ ⲧⲡⲟⲗⲓⲥ ⲉⲧⲡⲉϩⲧ̄ⲥⲛⲟϥ ⲉⲃⲟⲗ ϩⲛⲧⲉⲥⲙⲏⲧⲉ ⲉⲧⲣⲉⲡⲉⲥⲟⲩⲟⲉⲓϣ ⲉⲓ.</p>
</div>
</div>
<div class="section" id="chapter-04">
<h2>Chapter 04<a class="headerlink" href="#chapter-04" title="Permalink to this headline">¶</a></h2>
<div class="section" id="id11">
<h3>Paragraph 01<a class="headerlink" href="#id11" title="Permalink to this headline">¶</a></h3>
<p>ⲉⲧⲃⲉϫⲉⲁⲣⲥⲕⲁⲛⲇⲁⲗⲓⲍⲉ · ⲁⲩⲱ ⲁⲣϣⲱⲡⲉ ⲛ̄ϫⲣⲟⲡ ⲛ̄ⲛⲉⲛⲧⲁⲩϯⲡⲉⲩⲟⲩⲟⲉⲓ ⲉⲡⲛⲟⲩⲧⲉ · ⲛ̄ⲑⲉ ⲉⲧⲥⲏϩ ϫⲉⲡⲉⲧⲛⲁⲥⲕⲁⲛⲇⲁⲗⲓⲍⲉ ⲛ̄ⲟⲩⲁ ⲛ̄ⲛⲓⲕⲟⲩⲉⲓ ⲉⲧⲡⲓⲥⲧⲉⲩⲉ ⲉⲣⲟⲓ̈ · ⲥⲣ̄ⲛⲟϥⲣⲉ ⲛⲁϥ ϫⲉⲕⲁⲥ ⲉⲩⲉⲙⲟⲩⲣ ⲛ̄ⲟⲩⲱⲛⲉ ⲛ̄ⲥⲓⲕⲉ, ⲉⲡⲉϥⲙⲁⲕϩ̄ ⲛ̄ⲥⲉⲟⲙⲥϥ̄ ϩⲣⲁⲓ̈ ϩⲙ̄ⲡⲡⲉⲗⲁⲅⲟⲥ ⲛ̄ⲑⲁⲗⲁⲥⲥⲁ · ⲛ̄ϩⲟⲩⲟ ⲉⲧⲣⲉϥⲥⲕⲁⲛⲇⲁⲗⲓⲍⲉ ⲛ̄ⲟⲩⲁ ⲛ̄ⲛⲓⲕⲟⲩⲓ̈ ⲉⲧⲡⲓⲥⲧⲉⲩⲉ ⲉⲣⲟⲓ̈ ·</p>
</div>
<div class="section" id="id12">
<h3>Paragraph 02<a class="headerlink" href="#id12" title="Permalink to this headline">¶</a></h3>
<p>ⲉⲧⲉⲛ̄ⲧⲟⲡⲉ · ϫⲉⲁⲣϣⲱⲡⲉ ⲛ̄ⲥⲗⲁⲁⲧⲉ ⲛ̄ⲟⲩⲙⲏⲏϣⲉ · ⲁⲩⲱ ⲁⲣⲉⲓⲣⲉ ⲛ̄ϩⲉⲛⲟⲩⲱϣ ⲛ̄ϩⲏⲧ ⲉⲩϯ ⲟⲩⲃⲏ ⲉⲧⲣⲉϫⲱϩⲙ̄ ϩⲛ̄ⲛⲉⲥⲛⲱⲱϥ ⲉⲛⲧⲁⲣⲡⲟⲟⲛⲟⲩ ⲉⲃⲟⲗ · ⲁⲣϩⲉ ⲅⲁⲣ ⲉⲃⲟⲗ · ⲁⲩⲱ ⲛⲉϩⲃⲏⲩⲉ ⲉⲛⲉⲉⲓⲣⲉ ⲙ̄ⲙⲟⲟⲩ ⲁϫⲱϩⲙ̄ ⲛ̄ϩⲏⲧⲟⲩ. ⲁⲣⲧⲣⲉⲛⲉϩⲟⲟⲩ, ϩⲱⲛ ⲉϩⲟⲩⲛ · ⲁⲣⲉⲓⲛⲉ ⲙ̄ⲡⲟⲩⲟⲉⲓϣ ⲛ̄ⲛⲟⲩⲣⲙ̄ⲡⲟⲟⲩⲉ ·</p>
</div>
<div class="section" id="id13">
<h3>Paragraph 03<a class="headerlink" href="#id13" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲁⲡϫⲟⲉⲓⲥ ⲧⲁⲁⲧⲉ ⲉⲩⲛⲟϭⲛⲉϭ ⲙⲛ̄ⲟⲩⲥⲱⲃⲉ ⲛ̄ⲛⲉⲧϩⲏⲛ ⲉⲣⲟ ⲙⲛ̄ⲛⲉⲧⲟⲩⲏⲩ ⲙ̄ⲙⲟ · ⲧⲁⲕⲁⲑⲁⲣⲧⲟⲥ ⲧⲉⲧⲟ ⲛ̄ⲥⲟⲉⲓⲧ · ⲧⲉⲧⲟϣ ϩⲛ̄ⲛⲉⲥⲁⲛⲟⲙⲓⲁ · ⲁϥϫⲟⲟⲥ ⲟⲛ ϩⲛ̄ⲟⲩⲁⲡⲉⲓⲗⲏ ϫⲉⲁϫⲱⲕ ⲉⲃⲟⲗ ⲛ̄ⲑⲁⲏ ⲛ̄ⲧⲟⲩⲕⲁⲕⲓⲁ ϩⲛ̄ⲟⲩϫⲓ ⲛϭⲟⲛⲥ̄ · ⲁⲛⲟⲕ ⲇⲉ ⲁⲣ̄ⲡⲁⲱⲃϣ̄ ⲡⲉϫⲉⲡϫⲟⲓ̈ⲥ · ⲉⲓ̈ ϣⲁⲛϫⲁϩϫϩ̄ ⲇⲉ ⲛ̄ⲛⲁϭⲓϫ ⲉϫⲛ̄ⲛⲉⲩⲉⲣⲏⲩ · ⲉϫⲛ̄ⲛⲉϯⲛⲁⲛ̄ⲧⲟⲩ ⲉϫⲱ ϩⲁⲛⲉⲛⲧⲁⲁⲁⲩ, ⲉϣⲱⲡⲉ ⲉⲣⲉⲡⲟⲩϩⲏⲧ ⲛⲁϣϥⲓ · ⲏ ⲛⲟⲩϭⲓϫ ⲛⲁϣⲁⲙⲁϩⲧⲉ ϩⲙ̄ⲡⲉϩⲟⲟⲩ ⲉϯⲛⲁⲣ̄ⲛⲁⲓ̈ ⲛⲉ ·&nbsp;ⲁⲛⲟⲕ ⲡϫⲟⲓ̈ⲥ ⲁⲓ̈ϣⲁϫⲉ, ϯⲛⲁⲁⲁⲩ ·</p>
</div>
<div class="section" id="id14">
<h3>Paragraph 04<a class="headerlink" href="#id14" title="Permalink to this headline">¶</a></h3>
<p>ⲁⲩⲱ ⲧⲉⲛⲁϣⲱⲡⲉ ⲛ̄ϫⲁⲓ̈ⲉ, ϫⲉⲁⲣⲕⲁⲡⲛⲟⲩⲧⲉ ⲛ̄ⲥⲱ ⲡⲟⲩⲥⲱⲧⲏⲣ ·&nbsp;ⲁⲩⲱ ⲙ̄ⲡⲉⲣ̄ⲡⲙⲉⲉⲩⲉ ⲙ̄ⲡⲟⲩϫⲟⲉⲓⲥ · ⲉⲧⲃⲉⲡⲁⲓ̈ ⲉⲧⲉⲛⲁⲧⲱϭⲉ ⲛ̄ⲟⲩⲧⲱϭⲉ ⲛ̄ⲁⲡⲓⲥⲧⲟⲛ. ⲁⲩⲱ ⲟⲩⲥⲡⲉⲣⲙⲁ ⲛ̄ⲁⲧⲛⲁϩⲧⲉ · ⲧⲉⲛⲁⲡⲗⲁⲛⲁ ⲇⲉ ϩⲙ̄ⲡⲉϩⲟⲟⲩ ⲉⲧⲉⲛⲁⲧⲟϭϥ̄ ·</p>
</div>
<div class="section" id="id15">
<h3>Paragraph 05<a class="headerlink" href="#id15" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲟⲩⲟⲓ̈ ⲛⲉ, ϫⲉⲁⲣⲁⲕⲧⲉ ⲉⲃⲟⲗ ⲙ̄ⲙⲟⲓ̈ ·&nbsp;ⲟⲩⲛ̄ⲟⲩⲙⲛ̄ⲧⲉⲃⲓⲏⲛ ⲛⲁⲧⲁϩⲟ. ϫⲉⲁⲣϣⲁϥⲧⲉ ⲉⲣⲟⲓ̈. ⲁⲩⲱ ϫⲉⲛⲟⲩϩⲓⲟⲟⲩⲉ ⲙⲛ̄ⲛⲟⲩϩⲃⲏⲩⲉ ⲁⲩⲣ̄ⲛⲁⲓ̈ ⲛⲉ · ⲧⲁⲓ̈ ⲧⲉ ⲧⲟⲩⲕⲁⲕⲓⲁ ϫⲉⲥⲥⲁϣⲉ ϫⲉⲁⲥⲡⲱϩ ϣⲁϩⲟⲩⲛ ⲉⲡⲟⲩϩⲏⲧ ·</p>
</div>
<div class="section" id="id16">
<h3>Paragraph 06<a class="headerlink" href="#id16" title="Permalink to this headline">¶</a></h3>
<p>ⲁⲩⲱ ⲟⲛ ϣⲁϥϫⲟⲟⲥ ϫⲉⲉⲃⲟⲗ ϫⲉⲁⲣⲡⲁⲱⲃϣ̄ ⲁⲩⲱ ⲁⲣⲛⲟϫⲧ̄ ϩⲓⲡⲁϩⲟⲩ ⲙ̄ⲡⲟⲩⲥⲱⲙⲁ ⲁⲛⲟⲕ ϩⲱ ϯⲛⲁⲛⲟϫⲉ, ⲛ̄ⲧⲉⲧⲙ̄ⲡⲁⲃⲁⲗ ϯⲥⲟ ⲉⲣⲟ&nbsp;· ⲁⲩⲱ ⲛ̄ϯⲛⲁⲛⲁ ⲛⲉ ⲁⲛ ·</p>
</div>
</div>
<div class="section" id="chapter-05">
<h2>Chapter 05<a class="headerlink" href="#chapter-05" title="Permalink to this headline">¶</a></h2>
<div class="section" id="id17">
<h3>Paragraph 01<a class="headerlink" href="#id17" title="Permalink to this headline">¶</a></h3>
<p>ⲥⲱⲧⲙ̄ ⲟⲛ ⲉⲡⲟⲩⲥⲱϣ ⲙⲛ̄ⲡⲟⲩϣⲓⲡⲉ · ⲡⲉϫⲁϥ ϫⲉⲁⲛⲟⲕ ⲁⲓ̈ⲧⲟϭⲉ ⲛ̄ⲟⲩⲃⲱ ⲛ̄ⲉⲗⲟⲟⲗⲉ ⲛ̄ϥⲁⲓ̈ⲟⲩⲧⲁϩ ⲧⲏⲣⲥ̄ ⲙ̄ⲙⲉ · ⲛ̄ⲁϣ ⲛ̄ϩⲉ ⲁⲣⲕⲧⲟ ⲉⲩⲥⲓϣⲉ ⲧⲃⲱ ⲛ̄ⲉⲗⲟⲟⲗⲉ ⲉⲛⲧⲁⲥⲣ̄ϣⲙ̄ⲙⲱ ·</p>
</div>
<div class="section" id="id18">
<h3>Paragraph 02<a class="headerlink" href="#id18" title="Permalink to this headline">¶</a></h3>
<p>ⲛⲁⲛⲟⲩⲥ ⲅⲁⲣ ⲛⲉ ⲉⲛⲉⲙ̄ⲡⲉⲉⲓ ⲉϩⲟⲩⲛ ⲉⲛⲥⲩⲛⲁⲅⲱⲅⲏ ⲙ̄ⲡϫⲟⲉⲓⲥ · ⲉϩⲟⲩⲉⲣⲟⲥ ⲉⲧⲣⲉⲁⲣⲛⲁ ⲛ̄ⲧⲟⲩϩⲩⲡⲟⲙⲟⲛⲏ · ⲙⲛ̄ⲧⲉⲛⲧⲟⲗⲏ ⲉⲧⲟⲩⲁⲁⲃ ⲉⲛⲧⲁⲩⲧⲁⲁⲥ ⲉⲧⲟⲟⲧⲉ · ⲁⲣϩⲉ ⲅⲁⲣ ⲉϫⲙ̄ⲡⲟⲩϩⲟ ⲛ̄ⲑⲉ ⲙ̄ⲡⲟⲩⲉⲓⲱⲧ ⲓ̈ⲟⲩⲇⲁⲥ ⲡⲉⲡⲣⲟⲇⲟⲧⲏⲥ ⲁⲣⲡⲱϣ ϩⲛ̄ⲧⲟⲩⲙⲏⲧⲉ, ⲁⲛⲉⲧⲙ̄ⲡⲟⲩϩⲟⲩⲛ ⲧⲏⲣⲟⲩ, ⲡⲱⲛ ⲉⲃⲟⲗ ϫⲉⲛ̄ⲧⲟ ⲟⲩⲕⲣⲟϥ ⲛ̄ⲑⲉ ⲙ̄ⲡⲉⲧⲙ̄ⲙⲁⲩ ·</p>
</div>
<div class="section" id="id19">
<h3>Paragraph 03<a class="headerlink" href="#id19" title="Permalink to this headline">¶</a></h3>
<p>ⲉⲛⲉⲛⲧⲁⲣⲣ̄ⲡⲙⲉⲉⲩⲉ ⲅⲁⲣ ⲛ̄ⲑⲉ ⲉⲧⲟⲩⲛⲁⲕⲟⲗⲁⲍⲉ ⲙ̄ⲙⲟ ⲙ̄ⲙⲟⲥ ϩⲣⲁⲓ̈ ϩⲛ̄ⲁⲙⲛ̄ⲧⲉ · ⲏ ⲉⲛⲉⲛⲧⲁⲣⲣ̄ⲡⲙⲉⲉⲩⲉ ⲛ̄ⲙ̄ⲙⲁ ⲛ̄ⲙ̄ⲧⲟⲛ ⲉⲧϩⲛ̄ⲧⲙⲛ̄ⲧⲉⲣⲟ ⲛ̄ⲙ̄ⲡⲏⲩⲉ · ⲛⲉⲣⲁⲕⲁⲧⲁⲫⲣⲟⲛⲉⲓ ⲁⲛ ⲡⲉ ⲛ̄ⲧⲉⲓ̈ϩⲉ ⲧⲏⲣⲥ̄, ⲉⲧⲣⲉⲕⲱ ⲛ̄ⲥⲱ ⲛ̄ⲧⲟⲩϩⲩⲡⲟⲙⲟⲛⲏ ⲙⲛ̄ⲡⲉⲣⲏⲧ ⲉⲛⲧⲁⲣⲉⲣⲏⲧ ⲙ̄ⲙⲟϥ ·</p>
</div>
<div class="section" id="id20">
<h3>Paragraph 04<a class="headerlink" href="#id20" title="Permalink to this headline">¶</a></h3>
<p>ⲧⲣⲉϥⲥⲱϣ ⲛ̄ⲛⲉⲥϣⲡ̄ⲧⲱⲣⲉ · ⲁⲩⲱ ⲧⲣⲉϥϫⲓⲟⲩⲁ ⲉⲛⲉⲛⲧⲁⲩϣⲟⲡⲉ ⲉⲣⲟⲟⲩ, ⲉⲣⲉⲧⲟⲗⲙ̄ ϩⲙ̄ⲡⲟⲩⲥⲛⲟϥ · ⲡⲟⲩⲉⲓⲱⲧ ⲟⲩⲁⲙⲟⲣⲣⲁⲓⲟⲥ ⲡⲉ · ⲁⲩⲱ ⲧⲟⲩⲙⲁⲁⲩ ⲟⲩϫⲉⲧⲧⲁⲓⲁⲧⲉ · ⲡⲟⲩϫⲡⲟ ϩⲙ̄ⲡⲉϩⲟⲟⲩ ⲉⲛⲧⲁⲩϫⲡⲟ ⲛ̄ϩⲏⲧϥ̄ · ⲙ̄ⲡⲟⲩⲙⲟⲩⲣ ⲛ̄ⲛⲉⲉⲕⲓⲃⲉ ·&nbsp;ⲁⲩⲱ ⲙ̄ⲡⲟⲩϫⲟⲕⲙⲉ ϩⲛ̄ⲟⲩⲙⲟⲟⲩ · ⲟⲩⲧⲉ ⲙ̄ⲡⲟⲩⲙⲟⲗϩⲉ ϩⲛ̄ⲟⲩϩⲙⲟⲩ · ⲁⲩⲱ ⲙ̄ⲡⲟⲩⲥⲟⲩⲗⲱⲗⲉ ⲛ̄ϩⲉⲛⲧⲟⲡ ·</p>
</div>
<div class="section" id="id21">
<h3>Paragraph 05<a class="headerlink" href="#id21" title="Permalink to this headline">¶</a></h3>
<p>ⲉⲧⲉⲡⲁⲓ̈ ⲡⲉ · ϫⲉⲙ̄ⲡⲟⲩϯⲥⲃⲱ ⲛⲉ ⲉⲛⲉϩ ⲉⲡ̄ⲡⲉⲧⲛⲁⲛⲟⲩϥ · ⲁⲩⲱ ⲛⲉⲣⲉⲥⲟⲟⲩⲛ ⲁⲛ ⲡⲉ ⲛ̄ⲧⲉⲛⲧⲟⲗⲏ · ⲟⲩⲧⲉ ⲙ̄ⲡⲟⲩⲧⲥⲁⲃⲟ ⲉⲧⲣⲉϩⲁⲣⲉϩ ⲉⲣⲟ ⲉⲡⲡⲉⲑⲟⲟⲩ · ⲁⲩⲱ ⲙ̄ⲡⲉⲡϫⲟⲉⲓⲥ ⲓ̄ⲥ̄ ϯⲥⲟ ⲉⲣⲟ ⲉⲉⲓⲣⲉ ⲛⲉ ⲛ̄ⲟⲩⲁ ⲛ̄ⲛⲁⲓ̈ ⲧⲏⲣⲟⲩ ⲉⲧⲣⲉϥϣⲛ̄ϩⲧⲏϥ ϩⲁⲣⲟ · ⲁⲗⲗⲁ ⲁϥⲉⲓ ⲉϩⲣⲁⲓ̈ ⲉϫⲱ ⲁϥⲛⲁⲩ, ⲉⲣⲟ ⲉⲣⲉⲧⲟⲗⲙ̄ ϩⲙ̄ⲡⲟⲩⲥⲛⲟϥ · ⲁϥϫⲟⲟⲥ ⲛⲉ ϫⲉⲉⲃⲟⲗ ϩⲙ̄ⲡⲟⲩⲥⲛⲟϥ · ⲁϣⲁⲓ̈ ϩⲙ̄ⲡⲱⲛϩ̄ ·</p>
</div>
<div class="section" id="id22">
<h3>Paragraph 06<a class="headerlink" href="#id22" title="Permalink to this headline">¶</a></h3>
<p>ⲛ̄ⲧⲟ ⲇⲉ ⲛⲉⲣⲉⲕⲏ ⲕⲁϩⲏⲩⲡⲉ, ⲁⲩⲱ ⲛⲉⲣⲉⲁⲥⲭⲏⲙⲟⲛⲉⲓ · ⲁⲩⲱ ⲁⲡⲛⲟⲩⲧⲉ ⲣ̄ⲡⲟⲩⲙⲉⲩⲉ ϩⲙ̄ⲡⲟⲩⲑⲃ̄ⲃⲓⲟ, ⲙⲛ̄ⲛⲟⲩⲁⲛⲟⲙⲓⲁ · ⲁϥⲡⲱⲣϣ̄ ⲛ̄ⲛⲉϥⲧⲛ̄ϩ ⲉⲃⲟⲗ ⲉϫⲱ ⲁϥϩⲱⲃⲥ̄ ⲛ̄ⲧⲟⲩⲁⲥⲭⲏⲙⲟⲥⲩⲛⲏ · ⲁⲩⲱ ⲁϥⲱⲣⲕ̄ ⲛⲉ ⲁϥⲉⲓ ⲉϩⲟⲩⲛ ⲛⲙ̄ⲙⲉ ϩⲛ̄ⲟⲩⲇⲓⲁⲑⲏⲕⲏ · ⲁⲩⲱ ⲁⲣⲉϣⲱⲡⲉ ⲛⲁϥ · ⲁϥϫⲟⲕⲙⲉ ϩⲛ̄ⲟⲩⲙⲟⲟⲩ · ⲁⲩⲱ ⲁϥⲉⲓⲱ ⲉⲃⲟⲗ ⲙ̄ⲙⲟ ⲙ̄ⲡⲟⲩⲥⲛⲟϥ · ⲁⲩⲱ ⲁϥⲧⲁϩⲥⲉ ⲛ̄ⲟⲩⲛⲉϩ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲉⲧⲉⲡⲁⲓ̈ ⲡⲉ ϫⲉⲁϥϣⲟⲡⲉ, ⲉⲣⲟϥ ϩⲛ̄ⲧⲉϥⲙⲛ̄ⲧⲙⲁⲓ̈ⲣⲱⲙⲉ · ⲁⲩⲱ ⲁϥϯⲥⲃⲱ ⲛⲉ ϩⲛ̄ⲧⲉϥⲙⲛ̄ⲧⲁⲅⲁⲑⲟⲥ · ⲁⲩⲱ ⲁϥⲡⲱⲣϣ̄ ⲙ̄ⲡⲉϥⲛⲁ ⲉⲃⲟⲗ ⲉϫⲱ ϩⲛ̄ⲧⲉϥⲙⲛ̄ⲧϣⲁⲛϩⲧⲏϥ. ϫⲉⲁⲣⲁ ⲧⲉⲛⲁⲥⲙⲓⲛⲉ, ⲁⲩⲱ ⲛ̄ⲧⲉⲣϩⲟⲧⲉ ϩⲏⲧϥ̄ ⲙ̄ⲡϫⲟⲉⲓⲥ · ⲛ̄ⲧⲟ ⲇⲉ ⲁⲣⲡⲁⲣⲁⲓⲧⲉⲓ ⲛ̄ⲛⲁⲓ̈ ⲧⲏⲣⲟⲩ · ⲁⲣⲕⲧⲟ ⲉⲡⲁϩⲟⲩ ϩⲛ̄ⲟⲩⲙⲛ̄ⲧϭⲱⲃ · ⲁⲩⲱ ⲁⲣⲛⲁ ⲛ̄ⲧⲟⲩϩⲩⲡⲟⲡⲟⲙⲟⲛⲏ ·</p>
</div>
</div>
<div class="section" id="chapter-06">
<h2>Chapter 06<a class="headerlink" href="#chapter-06" title="Permalink to this headline">¶</a></h2>
<div class="section" id="id23">
<h3>Paragraph 01<a class="headerlink" href="#id23" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϩⲱⲱϥ ϥⲛⲁϫⲟⲟⲥ ⲛⲉ ϩⲛ̄ⲟⲩϭⲱⲛⲧ̄ ⲙⲛ̄ⲟⲩⲟⲣⲅⲏ ϫⲉⲛ̄ⲛⲉⲉⲓϭⲉ ⲉϩⲟⲩⲛ. ⲟⲩⲇⲉ ⲛ̄ⲛⲉⲥϣⲱⲡⲉ · ⲉⲧⲃⲉϫⲉⲁⲩϣⲱⲡⲉ ⲛ̄ϩⲏⲧⲉ ⲛ̄ϭⲓϩⲉⲛϩⲃⲏⲩⲉ ⲉⲩϭⲟⲟⲙⲉ · ⲁⲩⲱ ⲙ̄ⲡⲉⲣ̄ⲡⲙⲉⲉⲩⲉ ⲛ̄ⲧⲟⲩⲙⲛ̄ⲧⲕⲟⲩⲓ̈, ⲙ̄ⲡⲉϩⲟⲟⲩ ⲉⲣⲉⲕⲏ ⲕⲁϩⲏⲩ, ⲁⲩⲱ ⲉⲣⲉⲁⲥⲭⲏⲙⲟⲛⲉⲓ · ⲉⲣⲉⲧⲟⲗⲙ̄ ϩⲙ̄ⲡⲟⲩⲥⲛⲟϥ · ⲁⲣⲉⲱⲛϩ̄ ·</p>
</div>
<div class="section" id="id24">
<h3>Paragraph 02<a class="headerlink" href="#id24" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲥⲉⲛⲁϫⲟⲟⲥ ⲛⲉ ϩⲱⲱⲧⲉ ⲕⲁⲧⲁⲡⲟⲩⲙ̄ⲡϣⲁ · ϫⲉⲱ ⲧⲉⲧⲕⲱ ⲛ̄ⲥⲱⲥ ⲛ̄ⲛⲉϩⲓⲟⲟⲩⲉ ⲉⲧⲥⲟⲩⲧⲱⲛ · ⲉⲧⲥⲱⲧⲡ̄ ⲛⲁⲥ ⲛ̄ⲛⲉϩⲓⲟⲟⲩⲉ ⲛ̄ⲕⲁⲕⲉ · ⲉⲧⲉⲩⲫⲣⲁⲛⲉ ⲉϫⲛ̄ⲛ̄ⲣⲉϥⲣ̄ⲡⲉⲑⲟⲟⲩ ·&nbsp;ⲉⲧⲥⲱⲃⲉ ⲉϫⲛ̄ⲛⲉⲑⲟⲟⲩ · ⲛⲁⲓ̈ ⲉⲣⲉⲛⲉⲩϩⲓⲟⲟⲩⲉ ϭⲟⲟⲙⲉ · ⲁⲩⲱ ⲉⲣⲉⲛⲉⲩⲙⲁ ⲙ̄ⲙⲟⲟϣⲉ ϫⲏⲩ ⲛ̄ⲕⲟⲧⲥ̄ ·&nbsp;ⲉⲧⲣⲉⲕⲟⲩⲉ, ⲁⲩⲱ ⲉⲁⲁⲕ ⲛ̄ϣⲙ̄ⲙⲟ ⲉⲧⲉⲅⲛⲱⲙⲏ  ⲛ̄ⲛ̄ⲇⲓⲕⲁⲓⲟⲥ ·</p>
</div>
<div class="section" id="id25">
<h3>Paragraph 03<a class="headerlink" href="#id25" title="Permalink to this headline">¶</a></h3>
<p>ⲁⲩⲱ ⲟⲛ ⲥⲉⲛⲁϫⲟⲟⲥ ⲛⲉ ϫⲉⲉⲡⲉⲓⲇⲏ ⲁⲓ̈ⲙⲟⲩⲧⲉ ⲉⲣⲟ. ⲙ̄ⲡⲉⲥⲱⲧⲙ̄ ⲉⲣⲟⲓ̈ ·&nbsp;ⲁⲩⲱ ⲁⲓ̈ⲡⲣϣ̄ⲛⲁϣⲁϫⲉ ⲉⲃⲟⲗ · ⲙ̄ⲡⲉϯϩⲧⲏ · ⲁⲗⲗⲁ ⲁⲣⲉⲧⲥ̄ⲧⲟ ⲉⲃⲟⲗ ⲛ̄ⲛⲁϣⲁϫⲉ · ⲁⲩⲱ ⲁⲣⲣ̄ⲁⲧⲥⲱⲧⲙ̄ ⲛ̄ⲥⲁⲛⲁϫⲡⲓⲟ · ⲉⲧⲃⲉⲡⲁⲓ̈ ϩⲱ ϯⲛⲁⲥⲱⲃⲉ ⲛ̄ⲥⲁⲡⲟⲩⲧⲁⲕⲟ ϯⲛⲁⲣⲁϣⲉ ⲇⲉ ⲙ̄ⲙⲟ. ⲉⲣϣⲁⲛⲡⲧⲁⲕⲟ ⲉⲓ ⲉϫⲱ · ⲁⲩⲱ ⲉⲣϣⲁⲛⲡⲉϣⲧⲟⲣⲧⲣ̄ ⲧⲁϩⲟ ϩⲛ̄ⲟⲩϣⲥ̄ⲛⲉ · ⲛ̄ⲧⲉⲡϣⲟⲣϣⲣ̄ ⲉⲓ ⲉϫⲱ ⲛ̄ⲑⲉ ⲛ̄ⲟⲩϩⲁⲧⲏⲩ · ⲏ ⲉⲣϣⲁⲛⲡⲧⲁⲕⲟ ⲉⲓ ⲉϫⲱ · ⲁⲩⲱ ⲉⲣϣⲁⲛⲟⲩⲑⲗⲓⲯⲓⲥ ⲉⲓ ⲛⲉ, ⲙⲛ̄ⲟⲩⲕⲧⲟ ⲉⲣⲟ ·</p>
</div>
<div class="section" id="id26">
<h3>Paragraph 04<a class="headerlink" href="#id26" title="Permalink to this headline">¶</a></h3>
<p>ⲥⲛⲁϣⲱⲡⲉ ⲅⲁⲣ ⲛ̄ⲧⲉⲙⲟⲩⲧⲉ ⲉϩⲣⲁⲓ̈ ⲉⲡⲛⲟⲩⲧⲉ. ⲛϥ̄ⲧⲙ̄ⲥⲱⲧⲙ̄ ⲉⲣⲟ · ⲁⲣⲙⲉⲥⲧⲉⲧⲥⲟⲫⲓⲁ ⲅⲁⲣ. ⲁⲩⲱ ⲙ̄ⲡⲉⲥⲱⲧⲡ̄ ⲛⲉ ⲛ̄ⲧⲙⲛ̄ⲧⲙⲁⲓ̈ⲛⲟⲩⲧⲉ · ⲁⲩⲱ ⲙ̄ⲡⲉⲟⲩⲱϣ ⲉϯϩⲧⲏ ⲉⲛϣⲟϫⲛⲉ ⲙ̄ⲡⲛⲟⲩⲧⲉ · ⲁⲗⲗⲁ ⲁⲣⲉⲱⲗⲕ̄ϣⲁ ⲛ̄ⲥⲁⲛⲉϥϫⲡⲓⲟ · ⲉⲧⲃⲉⲡⲁⲓ̈ ϭⲉ ⲧⲉⲛⲁⲟⲩⲱⲙ ⲛ̄ⲛ̄ⲕⲁⲣⲡⲟⲥ ⲛ̄ⲧⲟⲩϩⲓⲏ, ⲁⲩⲱ ⲛ̄ⲧⲉⲥⲓ ⲛ̄ⲛⲟⲩⲙⲛ̄ⲧϣⲁϥⲧⲉ. ⲉⲃⲟⲗ ϫⲉⲙ̄ⲡⲉⲡⲓⲧⲉⲩⲉ ⲙ̄ⲡⲛⲟⲩⲧⲉ · ⲟⲩⲧⲉ ⲙ̄ⲡⲉϩⲉⲗⲡⲓⲍⲉ ⲉⲡⲉϥⲟⲩϫⲁⲓ̈ ⲉⲛⲧⲁϥⲁⲁϥ ⲛⲙ̄ⲙⲉ ·</p>
</div>
</div>
<div class="section" id="chapter-07">
<h2>Chapter 07<a class="headerlink" href="#chapter-07" title="Permalink to this headline">¶</a></h2>
<div class="section" id="id27">
<h3>Paragraph 01<a class="headerlink" href="#id27" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲥⲉⲛⲁϫⲱ ⲙ̄ⲡⲉⲓ̈ⲧⲟⲉⲓⲧ ⲉϩⲣⲁⲓ̈ ⲉϫⲱ ϫⲉⲁⲥⲥⲗⲁⲁⲧⲉ ⲁⲥϩⲉ ⲛ̄ϭⲓⲧⲉⲓ̈ⲡⲁⲣⲑⲉⲛⲟⲥ ⲛ̄ⲥⲟϭ, ⲛⲥ̄ⲛⲁⲟⲩⲱϩ ϭⲉ ⲁⲛ ⲉⲧⲟⲟⲧⲥ̄ ⲉⲧⲱⲟⲩⲛ · ⲁⲥⲥⲗⲁⲁⲧⲉ ⲁⲥϩⲉ ⲉϫⲙ̄ⲡⲕⲁϩ ⲁⲩⲱ ⲛϥ̄ϣⲟⲟⲡ ⲁⲛ ⲛ̄ϭⲓⲡⲉⲧⲛⲁϯⲧⲟⲟⲧⲥ̄ ·</p>
</div>
<div class="section" id="id28">
<h3>Paragraph 02<a class="headerlink" href="#id28" title="Permalink to this headline">¶</a></h3>
<p>ⲁⲣⲙⲉⲥⲧⲉⲛⲉϫⲡⲓⲟ ⲅⲁⲣ ϩⲛ̄ⲙ̄ⲡⲩⲗⲏ ·&nbsp;ⲉⲧⲉⲡⲏⲓ̈ ⲙ̄ⲡⲛⲟⲩⲧⲉ ⲡⲉ · ⲁⲩⲱ ⲛ̄ϣⲁϫⲉ ⲉⲧⲟⲩⲁⲁⲃ ⲁⲣϥⲟⲧⲟⲩ · ⲁⲣⲉⲓ ⲙⲉⲛ ⲉϩⲟⲩⲛ ϩⲙ̄ⲡⲟⲩⲟⲉⲓⲛ ⲙ̄ⲡⲉϩⲟⲟⲩ, ϩⲛ̄ⲟⲩⲡⲁⲣⲣⲏⲥⲓⲁ · ⲁⲣⲟⲩⲱⲧⲃ̄ ⲇⲉ ⲉⲃⲟⲗ ϩⲓⲕⲉⲥⲁ ⲛ̄ⲧⲉⲩϣⲏ ⲛ̄ⲑⲉ ⲛ̄ⲟⲩⲣⲉϥϫⲓⲟⲩⲉ · ⲁⲩⲱ ⲟⲩⲗⲏⲥⲧⲏⲥ ϫⲉⲉⲣⲁϣⲱⲗ ⲙ̄ⲙⲟ ⲙ̄ⲙⲓⲛ ⲙ̄ⲙⲟ ·</p>
</div>
<div class="section" id="id29">
<h3>Paragraph 03<a class="headerlink" href="#id29" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲡⲛⲟⲩⲧⲉ ⲛⲁϭⲱⲗⲡ̄ ⲉⲃⲟⲗ ⲛ̄ⲛⲁⲡⲟⲩⲡⲁϩⲟⲩ. ⲛϥ̄ⲛ̄ⲧⲟⲩ ⲛ̄ⲛⲁϩⲣⲉ · ϫⲉⲕⲁⲥ ⲉϥⲉⲟⲩⲱⲛϩ̄ ⲉⲃⲟⲗ ⲛ̄ϭⲓⲡⲟⲩⲥⲱϣ ⲙⲛ̄ⲧⲙⲛ̄ⲧϣⲙ̄ⲙⲟ ⲛ̄ⲧⲟⲩⲡⲟⲣⲛⲉⲓⲁ · ⲁⲩⲱ ⲡⲟⲩϫⲓ ⲛϭⲟⲛⲥ̄ ⲙⲛ̄ⲡⲟⲩϩⲙ̄ϩⲙ̄ · ⲉⲃⲟⲗ ⲇⲉ ⲟⲛ ϫⲉⲁⲣⲉⲁϩⲉⲣⲁⲧⲉ ϩⲛ̄ⲟⲩⲙⲛ̄ⲧⲁⲧⲃⲁⲗ ⲉⲣϣⲓⲛⲉ ⲛ̄ⲥⲁⲡⲉⲛⲧⲁⲣⲧⲁⲁϥ ⲙ̄ⲡϫⲟⲉⲓⲥ ⲡⲛⲟⲩⲧⲉ ⲉⲁⲣⲉⲣⲏⲧ ⲙ̄ⲙⲟϥ ϩⲁⲧⲟⲩⲯⲩⲭⲏ ⲉⲃⲟⲗ ϫⲉⲁⲑⲟⲧⲉ ⲙ̄ⲡⲛⲟⲩⲧⲉ ⲟⲩⲉ ⲙ̄ⲙⲟ · ⲁⲩⲱ ⲙ̄ⲡⲉⲣ̄ⲡⲙⲉⲉⲩⲉ ⲛ̄ⲧⲟⲩϩⲁⲏ ·</p>
</div>
<div class="section" id="id30">
<h3>Paragraph 04<a class="headerlink" href="#id30" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲛ̄ⲑⲉ ⲉⲛⲧⲁⲩϫⲟⲟⲥ ϫⲉⲧⲥⲁⲙⲁⲣⲓⲁ ⲛⲁⲧⲁⲕⲟ, ϫⲉⲁⲥⲁϩⲉⲣⲁⲧⲥ̄ ⲉⲡⲉⲥⲛⲟⲩⲧⲉ · ⲧⲁⲓ̈ ⲧⲉ ⲑⲉ ⲉⲧⲉⲛⲁⲧⲁⲕⲟ ϩⲱⲱⲧⲉ ⲁⲩⲱ ⲛ̄ⲧⲉⲙ̄ⲟⲩϫⲁⲓ̈ ϣⲱⲡⲉ ⲛⲉ, ⲉⲧⲃⲉϫⲉⲁⲣⲁϩⲉⲣⲁⲧⲉ ⲉⲡⲟⲩⲛⲟⲩⲧⲉ ⲁⲣⲥⲁϩⲱ ⲉⲃⲟⲗ ⲙ̄ⲙⲟϥ ϩⲛ̄ⲧⲟⲩⲙⲛ̄ⲧⲁⲧϣⲓⲡⲉ · ⲉⲡⲉⲓⲇⲏ ⲡ̄ⲡⲁϣϥ̄ ⲙ̄ⲡϭⲉⲣⲏϭ ϩⲓϫⲛ̄ⲛⲟⲩϩⲓⲟⲟⲩⲉ ⲧⲏⲣⲟⲩ · ⲉⲧⲉⲡⲇⲓⲁⲃⲟⲗⲟⲥ ⲡⲉ · ⲁⲩⲱ ⲁⲣⲕⲧⲟ ⲛ̄ⲧⲟⲩϫⲓⲥⲉ ⲉⲣⲟϥ. ⲙ̄ⲡⲟⲩϩⲟ ⲁⲛ ·</p>
</div>
<div class="section" id="id31">
<h3>Paragraph 05<a class="headerlink" href="#id31" title="Permalink to this headline">¶</a></h3>
<p>ⲙ̄ⲡⲉⲙⲉⲕⲙⲟⲩⲕⲉ ⲅⲁⲣ · ⲟⲩⲇⲉ ⲙ̄ⲡⲉⲙⲟϣⲧⲉ ϫⲉⲛⲉⲛⲧⲁⲣⲉⲣⲏⲧ ⲙ̄ⲙⲟⲟⲩ ⲙ̄ⲡⲛⲟⲩⲧⲉ. ⲛ̄ⲛⲉⲩⲏⲡ ⲉⲣⲟ ⲁⲛ ϫⲓⲛⲡⲉⲓ̈ⲛⲁⲩ ⲁⲗⲗⲁ ⲉⲩⲏⲡ ⲉⲡⲛⲟⲩⲧⲉ ·</p>
</div>
<div class="section" id="id32">
<h3>Paragraph 06<a class="headerlink" href="#id32" title="Permalink to this headline">¶</a></h3>
<p>ⲉϣⲱⲡⲉ ϭⲉ ⲉⲣϣⲁⲛϥⲓ ⲉⲃⲟⲗ ϩⲛ̄ⲛⲁⲓ̈ · ⲛ̄ⲛⲉⲣⲉⲟ ⲁⲛ ⲛ̄ⲑⲉ ⲙ̄ⲡⲉⲧϥⲓ ϩⲛ̄ⲛⲉⲧⲉⲛⲟⲩ ·&nbsp;ⲁⲗⲗⲁ ⲉⲣⲉⲟ ⲛ̄ⲑⲉ ⲛ̄ⲛⲉⲧⲥⲩⲗⲁ ⲙ̄ⲡⲉⲣⲡⲉ ⲙ̄ⲡϫⲟⲉⲓⲥ ·&nbsp;ⲡⲉⲓ̈ϩⲱⲃ ⲇⲉ ϫⲉⲉⲣⲏⲧ ⲛ̄ⲛⲉϥⲡⲏϩ ⲁⲛ ϣⲁⲭⲣⲏⲙⲁ ⲙ̄ⲙⲁⲧⲉ · ⲁⲗⲗⲁ ϣⲁϩⲣⲁⲓ̈ ⲉⲟⲩϣⲁϫⲉ ⲙⲛ̄ⲟⲩⲡⲣⲟϩⲁⲓⲣⲉⲥⲓⲥ · ⲛ̄ⲧⲟ ϭⲉ ⲁⲣⲉⲣⲏⲧ. ⲁⲩⲱ ⲥⲉⲉⲣⲟ ⲛ̄ϭⲓⲛⲉⲣⲏⲧ, ϩⲱⲥⲧⲉ ⲧⲁⲛⲁⲅⲕⲏⲧⲉ ⲉⲧⲣⲉⲧⲁⲁⲩ · ⲉⲓⲥϩⲏⲏⲧⲉ ⲁⲣⲡⲁⲣⲁⲓⲧⲉⲓ ⲛ̄ⲛⲁⲓ̈ ⲧⲏⲣⲟⲩ ·</p>
</div>
</div>
<div class="section" id="chapter-08">
<h2>Chapter 08<a class="headerlink" href="#chapter-08" title="Permalink to this headline">¶</a></h2>
<div class="section" id="id33">
<h3>Paragraph 01<a class="headerlink" href="#id33" title="Permalink to this headline">¶</a></h3>
<p>ⲙⲏ ⲡⲡⲁⲣⲁⲇⲓⲅⲙⲁ ⲉⲛⲧⲁϥϣⲱⲡⲉ ⲛ̄ⲁⲛⲁⲛⲓⲁⲥ ⲙⲛ̄ⲥⲁⲡⲡⲉⲓⲣⲁ · ϥⲛⲁϣⲱⲡⲉ ⲙ̄ⲙⲟ ⲁⲛ ⲛ̄ⲧⲟ · ⲛ̄ⲑⲉ ⲉⲛⲧⲁⲩⲉⲣⲏⲧ ⲛ̄ⲧⲁⲥⲟⲩ, ⲙ̄ⲡϭⲱⲙ ⲁⲩϩⲱϥⲧ̄ ⲇⲉ ⲉⲃⲟⲗ ϩⲙ̄ⲡⲉⲛⲧⲁⲩⲉⲣⲏⲧ ⲙ̄ⲙⲟϥ. ⲉⲧⲃⲉⲡⲁⲓ̈ ⲁϥⲧⲁϩⲟⲟⲩ ϩⲛ̄ⲟⲩϣⲱⲱⲧ ⲉⲃⲟⲗ ⲛ̄ϭⲓⲟⲩⲙⲟⲩ, ⲉϥϩⲟⲟⲩ · ⲛ̄ϭⲓⲛⲓⲡⲁⲣⲁⲛⲟⲙⲟⲥ ·</p>
</div>
<div class="section" id="id34">
<h3>Paragraph 02<a class="headerlink" href="#id34" title="Permalink to this headline">¶</a></h3>
<p>ⲉⲛⲉⲙ̄ⲡⲉⲉⲣⲏⲧ ⲅⲁⲣ. ⲛⲉⲙⲛ̄ⲛⲟⲃⲉ ⲛⲁϣⲱⲡⲉ ϩⲓϫⲱ ·&nbsp;ⲁⲗⲗⲁ ⲉⲛϩⲟⲥⲟⲛ ⲁⲣⲉⲣⲏⲧ,</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>