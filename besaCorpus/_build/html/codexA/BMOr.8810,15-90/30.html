<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>30. To Herai &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">30. <em>To Herai</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
<li><a class="reference internal" href="#paragraph-07">Paragraph 07</a></li>
<li><a class="reference internal" href="#paragraph-08">Paragraph 08</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id6">Paragraph 01</a></li>
<li><a class="reference internal" href="#id7">Paragraph 02</a></li>
<li><a class="reference internal" href="#id8">Paragraph 03</a></li>
<li><a class="reference internal" href="#id9">Paragraph 04</a></li>
<li><a class="reference internal" href="#id10">Paragraph 05</a></li>
<li><a class="reference internal" href="#id11">Paragraph 06</a></li>
<li><a class="reference internal" href="#id12">Paragraph 07</a></li>
</ul>
</li>
<li><a class="reference internal" href="#chapter-04">Chapter 04</a><ul>
<li><a class="reference internal" href="#id13">Paragraph 01</a></li>
<li><a class="reference internal" href="#id14">Paragraph 02</a></li>
<li><a class="reference internal" href="#id15">Paragraph 03</a></li>
<li><a class="reference internal" href="#id16">Paragraph 04</a></li>
</ul>
</li>
<li><a class="reference internal" href="#chapter-05">Chapter 05</a><ul>
<li><a class="reference internal" href="#id17">Paragraph 01</a></li>
<li><a class="reference internal" href="#id18">Paragraph 02</a></li>
<li><a class="reference internal" href="#id19">Paragraph 03</a></li>
<li><a class="reference internal" href="#id20">Paragraph 04</a></li>
<li><a class="reference internal" href="#id21">Paragraph 05</a></li>
<li><a class="reference internal" href="#id22">Paragraph 06</a></li>
</ul>
</li>
<li><a class="reference internal" href="#chapter-06">Chapter 06</a><ul>
<li><a class="reference internal" href="#id23">Paragraph 01</a></li>
<li><a class="reference internal" href="#id24">Paragraph 02</a></li>
<li><a class="reference internal" href="#id25">Paragraph 03</a></li>
<li><a class="reference internal" href="#id26">Paragraph 04</a></li>
<li><a class="reference internal" href="#id27">Paragraph 05</a></li>
<li><a class="reference internal" href="#id28">Paragraph 06</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexA/BMOr.8810,15-90/30.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-herai">
<h1>30. <em>To Herai</em><a class="headerlink" href="#to-herai" title="Permalink to this headline">¶</a></h1>
<p>ⲃⲏⲥⲁ ⲡⲓⲉⲗⲁⲭⲓⲥⲧⲟⲥ ⲡⲉⲧⲥϩⲁⲓ̈ ⲛ̄ϩⲏⲣⲁⲓ̈ ·</p>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲛⲁⲙⲉ ⲕⲁⲧⲁⲡϣⲁϫⲉ ⲙ̄ⲡⲁⲡⲟⲥⲧⲟ&lt;ⲗⲟ&gt;ⲥ, ϯⲣ̄ϣⲡⲏⲣⲉ ϫⲉⲛ̄ⲧⲉⲓ̈ϩⲉ ϩⲛ̄ⲟⲩϭⲉⲡⲏ, ⲧⲉⲡⲱⲱⲛⲉ ⲛ̄ⲧⲙ̄ⲡⲉⲛⲧⲁϥⲧⲁϩⲙⲉ ϩⲙ̄ⲡⲉϩⲙⲟⲧ ⲛ̄ⲓ̄ⲥ̄ ⲡⲉⲭ̄ⲥ̄ ⲉϩⲟⲩⲛ ⲉⲩϩⲉⲗⲡⲓⲥ ⲉⲛⲁⲛⲟⲩⲥ ⲉⲧⲣⲉⲡϣⲱⲡⲉ ⲛ̄ⲟⲩⲁⲡⲁⲣⲭⲏ ⲙ̄ⲡⲛⲟⲩⲧⲉ. ϫⲉⲛ̄ⲁϣ ⲛ̄ϩⲉ, ⲁⲣⲕⲁⲡⲙⲁ ⲙ̄ⲡⲇⲓⲁⲃⲟⲗⲟⲥ ⲉⲧⲣⲉϥⲡⲟⲟⲛⲉ ⲧⲁⲭⲩ ⲉⲃⲟⲗ ϩⲙ̄ⲡⲙⲉⲉⲩⲉ ⲉⲧⲛⲁⲛⲟⲩϥ. ⲉϩⲟⲩⲛ ⲉⲡⲙⲉⲉⲩⲉ ⲉⲑⲟⲟⲩ · ⲁⲩⲱ ⲉⲃⲟⲗ ϩⲛ̄ⲑⲩⲡⲟⲙⲟⲛⲏ. ⲉⲡⲙⲉⲉⲩⲉ ⲛ̄ϩⲏⲧ ⲛ̄ϣⲙ̄ⲙⲟ · ⲁⲩⲱ ⲉⲃⲟⲗ ϩⲛ̄ⲧⲁⲅⲁⲡⲏ ⲙⲛ̄ϯⲣⲏⲛⲏ. ⲉϩⲟⲩⲛ ⲉⲡⲙⲟⲥⲧⲉ, ⲙⲛ̄ⲡϯⲧⲱⲛ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲛ̄ⲧⲉⲥⲟⲟⲩⲛ ⲁⲛ ϫⲉⲡⲥⲁⲧⲁⲛⲁⲥ, ⲟⲩⲙⲁⲥⲧ̄ⲡⲉⲧⲛⲁⲛⲟⲩϥ ⲡⲉ, ⲉϥⲫⲑⲟⲛⲉⲓ ⲛ̄ⲟⲩⲟⲉⲓϣ ⲛⲓⲙ ⲉⲛⲉⲧⲟⲩⲉϣⲡⲉⲩⲟⲩϫⲁⲓ̈ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ϩⲙ̄ⲡⲁⲓ̈ ⲅⲁⲣ ⲛ̄ⲧⲁϥϫⲟⲟⲥ ⲛ̄ϭⲓⲡⲉⲛⲉⲓⲱⲧ ⲉⲧⲟⲩⲁⲁⲃ ⲁⲡⲁ ⲁⲛⲧⲱⲛⲓⲟⲥ ⲡⲉⲛⲧⲁϥⲥⲟⲩⲛ̄ⲙ̄ⲡⲟⲛⲏⲣⲓⲁ ⲙ̄ⲡϫⲁϫⲉ, ⲉⲧⲙⲟⲥⲧⲉ ⲛ̄ⲛⲉⲧⲙⲉ ⲙ̄ⲡⲛⲟⲩⲧⲉ, ⲛⲁⲓ̈ ⲉⲛⲧⲁⲩϯ(ⲩ̄ⲟ̄ⲏ̄)ⲡⲉⲩⲟⲩⲟⲓ̈ ⲉⲣⲟϥ ϩⲙ̄ⲡⲉⲩϩⲏⲧ ⲧⲏⲣϥ̄ · ϫⲉⲁⲗⲏⲑⲱⲥ ⲛⲁⲙⲉⲣⲁⲧⲉ, ⲧⲉⲛⲙⲛ̄ⲧⲁⲙⲉⲗⲏⲥ, ⲙⲛ̄ⲡⲉⲛⲑⲃ̄ⲃⲓⲟ ⲙⲛ̄ⲧⲉⲛϭⲓⲛⲣⲓⲕⲉ ⲉⲃⲟⲗ ⲛ̄ⲛⲉⲩϣⲟⲟⲡ ⲛⲁⲛ, ⲁⲛ ⲛ̄ⲟⲩⲟⲥⲉ, ⲙⲁⲩⲁⲁⲛ · ⲁⲗⲗⲁ ⲛ̄ⲕⲉⲁⲅⲅⲉⲗⲟⲥ, ⲛⲉⲩϣⲟⲟⲡ ⲛⲁⲩ, ⲛ̄ⲟⲩϩⲓⲥⲉ, ⲙⲛ̄ⲛⲉⲧⲟⲩⲁⲁⲃ ⲧⲏⲣⲟⲩ ϩⲙ̄ⲡⲉⲭ̄ⲥ̄ ⲓ̄ⲥ̄ :</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲁⲗⲏⲑⲱⲥ ⲟⲛ ⲛⲁϣⲏⲣⲉ ⲡⲉⲛⲑⲃ̄ⲃⲓⲟ, ϣⲁϥϯⲙ̄ⲕⲁϩ ⲛⲁⲩ ⲧⲏⲣⲟⲩ · ⲡⲁⲗⲓⲛ ⲟⲛ ⲡⲉⲛⲟⲩϫⲁⲓ̈ ⲙⲛ̄ⲡⲉⲛϣⲟⲩϣⲟⲩ, ϣⲁϥϯⲟⲩⲛⲟϥ ⲁⲩⲱ ⲛϥ̄ϯⲙ̄ⲧⲟⲛ ⲛⲁⲩ ⲧⲏⲣⲟⲩ · ⲉⲧⲃⲉⲡⲁⲓ̈ ⲣⲱ ⲥⲉⲕⲱⲧⲉ ⲛ̄ⲥⲱⲛ ⲛ̄ⲥⲏⲩ ⲛⲓⲙ · ⲕⲁⲧⲁⲑⲉ ⲉⲧⲥⲏϩ ϫⲉϣⲁⲣⲉⲡⲁⲅⲅⲉⲗⲟⲥ ⲙ̄ⲡϫⲟⲉⲓⲥ ⲕⲱⲧⲉ ⲉⲛⲉⲧⲣ̄ϩⲟⲧⲉ ϩⲏⲧϥ̄ ⲛϥ̄ⲛⲁϩⲙⲟⲩ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲁⲩⲱ ⲟⲛ ϣⲁϥϫⲟⲟⲥ ϫⲉϯⲛⲁⲧⲁⲙⲱⲧⲛ̄ ⲇⲉ ⲉⲕⲉϩⲱⲃ ⲉϥⲧⲁϩⲟ ⲙ̄ⲡⲣⲱⲙⲉ ϩⲛ̄ⲧⲉϥⲁⲣⲭⲏ · ⲉϣⲱⲡⲉ ⲉⲣϣⲁⲛⲡⲣⲱⲙⲉ ϯⲡⲉϥⲟⲩⲟⲓ̈ ⲉⲡⲛⲟⲩⲧⲉ ⲉⲣ̄ϩⲙ̄ϩⲁⲗ ⲛⲁϥ ϩⲙ̄ⲡⲉϥϩⲏⲧ ⲧⲏⲣϥ̄. ⲡⲛⲟⲩⲧⲉ ϯ ⲛ̄ⲟⲩⲛⲟϭ, ⲛ̄ϭⲟⲙ ⲛⲁϥ ⲙⲛ̄ⲟⲩⲛⲟϭ ⲛ̄ⲣⲁϣⲉ, ϩⲱⲥⲧⲉ ⲛ̄ⲧⲉⲡϩⲱⲃ ⲧⲏϥⲣ̄ ⲙ̄ⲡⲛⲟⲩⲧⲉ ϩⲗⲟϭ, ⲛ̄ⲧⲟⲟⲧϥ̄ ⲡⲁⲣⲁⲡⲉⲃⲓⲱ ⲙⲛ̄ⲡⲙⲟⲩⲗϩ̄ ⲁⲩⲱ ⲛ̄ⲧⲉⲙ̄ⲙⲟⲕϩⲥ̄ ⲧⲏⲣⲟⲩ ⲙ̄(ⲩ̄ⲟ̄ⲑ̄)ⲡⲥⲱⲙⲁ ϩⲗⲟϭ ⲛ̄ⲧⲟⲟⲧϥ̄ · ⲙⲛ̄ⲙ̄ⲙⲉⲗⲉⲧⲁ · ⲙⲛ̄ⲛ̄ⲟⲩϣⲏ ⲛ̄ⲣⲟⲉⲓⲥ · ⲁⲩⲱ ⲛ̄ⲧⲉⲡⲛⲁϩⲃⲉϥ ⲧⲏⲣϥ̄ ⲛ̄ⲧⲙⲛ̄ⲧⲛⲟⲩⲧⲉ ϩⲗⲟϭ, ⲛ̄ⲧⲟⲟⲧϥ̄ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲙⲛ̄ⲛ̄ⲥⲁⲛⲁⲓ̈ ⲇⲉ, ϣⲁⲩϫⲟⲛⲧϥ̄ ϩⲛ̄ⲛⲁⲓ̈ · ϩⲱⲥⲧⲉ ⲛ̄ⲧϣⲃ̄ⲉⲓⲱ ⲛ̄ⲟⲩⲣⲁϣⲉ. ⲛ̄ⲟⲩⲙ̄ⲕⲁϩ ⲛ̄ϩⲏⲧ · ⲙⲛ̄ⲟⲩϩⲗⲟⲡⲗⲉⲡ · ⲛ̄ⲧϣⲃ̄ⲉⲓⲱ ⲛ̄ⲟⲩⲙⲉ · ⲟⲩⲙⲟⲥⲧⲉ · ⲛ̄ⲧϣⲃ̄ⲉⲓⲱ ⲛ̄ⲟⲩϩⲙⲟⲙ · ⲛ̄ⲟⲩⲁⲣⲟϣ · ⲛ̄ⲧϣⲃ̄ⲉⲓⲱ ⲛ̄ⲟⲩⲁⲥⲁⲓ̈. ⲛ̄ⲟⲩϩⲣⲟϣ · ⲛ̄ⲧϣⲃ̄ⲉⲓⲱ ⲛ̄ⲟⲩϩⲗⲟϭ · ⲟⲩⲥⲓϣⲉ · ϣⲁⲣⲉⲛⲁⲓ̈ ⲧⲏⲣⲟⲩ ⲧⲁϩⲉⲡⲣⲱⲙⲉ ⲉⲧⲕⲱⲧⲉ ⲛ̄ⲥⲁⲡⲛⲟⲩⲧⲉ ϣⲁⲛⲧϥ̄ϯⲧⲟⲟⲧϥ̄ ⲛϥ̄ϫⲣⲟ ⲉⲣⲟⲟⲩ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲁⲩⲱ ⲉϣⲱⲡⲉ ⲉϥϣⲁⲛϫⲣⲟ ⲉⲣⲟⲟⲩ. ϣⲁⲣⲉⲡⲉⲡ̄ⲛ̄ⲁ̄ ⲙ̄ⲡⲛⲟⲩⲧⲉ ϣⲱⲡⲉ ⲛⲙ̄ⲙⲁϥ ⲛ̄ⲥⲏⲩ ⲛⲓⲙ · ⲉϥϯϭⲟⲙ ⲛⲁϥ ⲉⲧⲙ̄ⲣ̄ϩⲟⲧⲉ ϭⲉ ϩⲏⲧϥ̄ ⲛ̄ⲗⲁⲁⲩ · ⲛ̄ϩⲱⲃ ⲉϥϩⲟⲟⲩ · ⲟⲩⲧⲉ ⲥⲱϣ ⲛ̄ⲣⲱⲙⲉ · ⲟⲩⲧⲉ ϩⲟⲧⲉ ⲛ̄ⲇⲁⲓⲙⲱⲛ ·</p>
</div>
<div class="section" id="paragraph-08">
<h3>Paragraph 08<a class="headerlink" href="#paragraph-08" title="Permalink to this headline">¶</a></h3>
<p>ⲡⲁⲓ̈ ⲅⲁⲣ ⲛ̄ⲧⲁⲩϫⲟⲟⲥ ϫⲉⲛⲏⲫⲉ ⲛ̄ⲧⲉⲧⲛ̄ⲣⲟⲉⲓⲥ ϫⲉⲡⲉⲧⲛ̄ⲁⲛⲧⲓⲇⲓⲕⲟⲥ ⲡⲇⲓⲁⲃⲟⲗⲟⲥ ⲙⲟⲟϣⲉ ⲉϥⲗ̄ϩⲏⲙ ⲛ̄ⲑⲉ ⲛ̄ⲛⲓⲙⲟⲩⲓ̈ ⲉϥϣⲓⲛⲉ ⲛ̄ⲥⲁⲱⲙⲕ̄ ⲛ̄ⲛⲉⲧⲛ̄ⲯⲩⲭⲏ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲛ̄ⲧⲉⲓ̈ϩⲉ ⲟⲛ ⲛ̄ⲧⲁϥϫⲟⲟⲥ ⲛ̄ϭⲓⲡϩⲗ̄ⲗⲟ (ⲩ̄ⲡ̄) ⲉⲧⲛⲁⲛⲟⲩϥ ⲁⲡⲁ ⲁⲛⲧⲱⲛⲓⲟⲥ ϫⲉⲁⲗⲏⲑⲱⲥ ⲛⲁϣⲏⲣⲉ ⲥⲉⲫⲑⲟⲛⲉⲓ ⲉⲣⲱⲧⲛ̄ ⲛ̄ⲛⲁⲩ ⲛⲓⲙ ϩⲙ̄ⲡⲉⲩϣⲟϫⲛⲉ ⲉⲑⲟⲟⲩ, ⲙⲛ̄ⲡⲉⲩⲇⲓⲱⲅⲙⲟⲥ ⲉⲧϩⲏⲡ · ⲙⲛ̄ⲛⲉⲩⲕⲁⲕⲓⲁ ⲉⲧϣⲟⲟⲙⲉ · ⲙⲛ̄ⲛⲉⲩⲡ̄ⲛ̄ⲁ̄ ⲉⲧⲟ ⲛ̄ⲣⲉϥⲥⲱⲣⲙ̄ · ⲙⲛ̄ⲛⲉⲩⲙⲉⲉⲩⲉ ⲛ̄ϫⲓⲟⲩⲁ · ⲙⲛ̄ⲛⲉⲩⲙⲛ̄ⲧⲁⲡⲓⲥⲧⲟⲥ ⲉⲧⲟⲩⲥⲓⲧⲉ ⲙ̄ⲙⲟⲟⲩ ⲉϩⲣⲁⲓ̈ ⲉⲡⲉⲛϩⲏⲧ ⲙ̄ⲙⲏⲛⲉ, ⲙⲛ̄ⲛⲉⲩⲧⲱⲙ ⲛ̄ϩⲏⲧ ⲙⲛ̄ⲛⲉⲩⲟⲛϣⲥ̄ · ⲙⲛ̄ⲛⲉⲩⲙ̄ⲕⲁϩ ⲛ̄ϩⲏⲧ ⲉⲧⲟϣ ⲉⲧⲟⲩⲉⲓⲛⲉ ⲙ̄ⲙⲟⲟⲩ ⲉϩⲣⲁⲓ̈ ⲉϫⲱⲛ ⲛ̄ⲛⲁⲩ ⲛⲓⲙ · ⲙⲛ̄ⲛⲉⲩϩⲗⲟⲡⲗⲉⲡ. ⲉⲩⲧⲣⲟ ⲙ̄ⲡⲉⲛϩⲏⲧ ⲉϩⲗⲟⲡⲗⲉⲡ ⲛ̄ϩⲏⲧⲟⲩ ⲙ̄ⲙⲏⲛⲉ · ⲙⲛ̄ⲛⲉⲩϭⲱⲛⲧ̄ ⲧⲏⲣⲟⲩ · ⲙⲛ̄ⲛⲉⲩⲕⲁⲧⲁⲗⲁⲗⲓⲁ ⲉⲧⲟⲩⲧⲥⲁⲃⲟ ⲙ̄ⲙⲟⲛ ⲉⲣⲟⲟⲩ, ϩⲁⲛⲉⲛⲉⲣⲏⲩ, ⲙⲛ̄ⲧⲉⲩⲙⲛ̄ⲧⲣⲉϥⲧⲙⲁⲉⲓⲟⲟⲩ, ⲙⲁⲩⲁⲁⲩ, ϩⲙ̄ⲡⲉⲧⲟⲩⲉⲓⲣⲉ ⲙ̄ⲙⲟϥ · ⲁⲩⲱ ⲧⲉⲩⲙⲛ̄ⲧⲣⲉϥϯϩⲁⲡ ⲉⲧⲟⲩⲛⲟⲩϫⲉ ⲙ̄ⲙⲟⲥ ⲉϩⲣⲁⲓ̈ ⲉⲡⲉⲛϩⲏⲧ ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲀⲨⲰ ⲈⲚϨⲘⲞⲞⲤ ⲘⲀⲨⲀⲀⲚ. ϢⲀⲨⲦⲢⲈⲚϯϨⲀⲠ ⲈⲚⲈⲚⲈⲢⲎⲨ, ⲈⲚⲤⲈϨⲀⲦⲎⲚ ⲢⲰ ⲀⲚ · ⲘⲚ̄ⲚⲈⲨⲘⲚ̄ⲦⲢⲈϤⲤⲰϢ ⲈⲦⲈϢⲀⲨⲦⲀⲀⲨ ⲈϨⲢⲀⲒ̈ ⲈⲠⲈⲚϨⲎⲦ ϨⲚ̄ⲞⲨⲘⲚ̄ⲦϪⲀⲤⲒϨⲎⲦ · ⲈⲚⲞ Ⲛ̄ⲚⲀϢⲦϨⲎⲦ ⲀⲨⲰ ⲈⲚⲤⲰϢ Ⲛ̄ⲚⲈⲚⲈⲢⲎⲨ · ⲀⲚⲞ Ⲛ̄ϢⲞⲨϢⲞ ⲘⲚ̄ⲚⲈⲚⲈⲢⲎⲨ, ϨⲘ̄ⲠⲈⲚϢⲀϪⲈ ⲈⲦⲚⲀϢⲦ̄ · ⲈⲚⲘⲞⲔϨ̄ Ⲛ̄ϨⲎⲦ Ⲛ̄ⲚⲀⲨ ⲚⲒⲘ · ⲈⲚϬⲚ̄ⲀⲢⲒⲔⲈ ⲈⲚⲈⲚⲈⲢⲎⲨ, ⲀⲨⲰ ⲈⲢⲞⲚ Ⲙ̄ⲘⲒⲚ Ⲙ̄ⲘⲞⲚ ⲀⲚ · ⲈⲚⲘⲈⲈⲨⲈ ϪⲈⲈⲢⲈⲠϨⲒⲤⲈ ϢⲞⲞⲠ ⲚⲀⲚ ⲈⲂⲞⲖ ϨⲒⲦⲚ̄ⲚⲈⲦⲚ̄ⲈⲢⲎⲨ. ⲈⲚⲞ Ⲛ̄ⲢⲈϤϯϨⲀⲠ ⲈⲚⲈⲦⲞⲨⲞⲚϨ̄ ⲈⲂⲞⲖ · ⲈⲢⲈⲠⲤⲞⲞⲚⲈ ⲦⲎⲢϤ̄ ϢⲞⲞⲠ ϨⲒϨⲞⲨⲚ Ⲙ̄ⲠⲎⲒ̈ ·&nbsp;ⲘⲚ̄ϨⲈⲚϯⲦⲰⲚ · ⲘⲚ̄ϨⲈⲚϨⲀⲒⲢⲈⲤⲒⲤ · ⲈⲚϯ ⲘⲚ̄ⲚⲈⲚⲈⲢⲎⲨ, ϢⲀⲚⲦⲚ̄ⲦⲀϨⲈⲠⲈⲚϢⲀϪⲈ ⲉⲣⲁⲧϥ̄. ϫⲉⲕⲁⲥ ⲉⲛⲉⲟⲩⲱⲛϩ̄ ⲉⲃⲟⲗ ⲉⲛⲧⲙⲁⲓ̈ⲏⲩ, ⲙ̄ⲡⲉⲙⲧⲟ ⲉⲃⲟⲗ ⲙ̄ⲡϩⲟ ⲛ̄ⲛⲉⲛⲉⲣⲏⲩ.</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲉⲩϯⲟⲩⲣⲟⲧ ⲛⲁⲛ ⲉⲛⲉϩⲃⲏⲩⲉ ⲉⲧⲉⲙⲛ̄ϭⲟⲙ ⲙ̄ⲙⲟⲛ ⲉⲁⲁⲩ · ⲁⲩⲱ ⲉⲙⲡⲥⲏⲩ, ⲣⲱ ⲁⲛ ⲡⲉ ·&nbsp;ⲉⲩⲧⲣⲟ ⲙ̄ⲙⲟⲛ ⲉϩⲗⲟⲡⲗⲉⲡ ⲉⲡⲁⲓ̈ ⲉⲧⲛ̄ϣⲟⲟⲡ ⲛ̄ϩⲏⲧϥ̄ ⲁⲩⲱ ⲉⲧⲟ ⲛ̄ϩⲏⲩ ⲛⲁⲛ ·&nbsp;ⲉⲧⲃⲉⲡⲁⲓ̈ ⲣⲱ ϣⲁⲩⲧⲣⲉⲛⲥⲱⲃⲉ ϩⲙ̄ⲡⲥⲏⲩ · ⲛ̄ⲣⲓⲙⲉ · ⲁⲩⲱ ϣⲁⲩⲧⲣⲉⲛⲣⲓⲙⲉ, ϩⲙ̄ⲡⲥⲏⲩ, ⲛ̄ⲥⲱⲃⲉ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ϩⲁⲡⲁⲝ ϩⲁⲡⲗⲱⲥ ⲉⲩⲡⲱⲱⲛⲉ ⲙ̄ⲙⲟⲛ ⲛ̄ⲥⲏⲩ ⲛⲓⲙ ⲉⲃⲟⲗ ϩⲙ̄ⲡⲙⲟⲉⲓⲧ, ⲉⲧ(ⲩ̄ⲡ̄ⲁ̄ (=ⲩ̄ⲡ̄ⲃ̄))ⲥⲟⲩⲧⲱⲛ ⲙⲛ̄ϩⲉⲛⲕⲉⲙⲏⲏϣⲉ ⲛ̄ⲁⲡⲁⲧⲏ ⲉⲩⲉⲓⲣⲉ ⲙ̄ⲙⲟⲛ ⲛ̄ϩⲙ̄ϩⲁⲗ ⲛⲁⲩ ⲛ̄ϩⲏⲧⲟⲩ, ⲉⲙⲡⲉⲩⲥⲏⲩ, ⲁⲛ ⲡⲉ ⲧⲉⲛⲟⲩ, ⲉⲟⲩⲟⲛϩⲟⲩ ⲉⲃⲟⲗ ⲧⲏⲣⲟⲩ · ϩⲟⲧⲁⲛ ⲇⲉ ⲉⲩϣⲁⲛⲙⲉϩⲡⲉⲛϩⲏⲧ ⲉⲃⲟⲗ ϩⲛ̄ⲛⲁⲓ̈. ⲁⲩⲱ ⲛ̄ⲧⲛ̄ⲙⲟⲟⲛⲉ ⲛ̄ϩⲏⲧⲟⲩ. ⲁⲩⲱ ⲛ̄ⲥⲉⲣ̄ϩⲣⲉ ⲛⲁⲛ. ⲧⲟⲧⲉ ϣⲁⲣⲉⲡⲛⲟⲩⲧⲉ ϭⲱⲛⲧ̄ ⲉⲣⲟⲛ :</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϭⲉ ⲙ̄ⲡⲣⲉⲅⲕⲁⲕⲉⲓ ⲉⲧⲉⲧⲛ̄ⲧⲱⲃϩ̄ ⲛ̄ⲧⲙⲛ̄ⲧⲁⲅⲁⲑⲟⲥ ⲙ̄ⲡⲉⲓⲱⲧ. ⲁⲣⲏⲩ ⲛ̄ⲧⲉⲟⲩⲃⲟⲏⲑⲉⲓⲁ ⲛ̄ⲧⲟⲟⲧϥ̄ ⲉⲓ ⲉⲃⲟⲗ ⲛⲙ̄ⲙⲏⲧⲛ̄ · ⲉⲧⲣⲉⲧⲉⲧⲛ̄ⲧⲥⲁⲃⲉⲧⲏⲩⲧⲛ̄, ⲉⲥⲟⲩⲛ̄ⲡⲉⲧⲉϣϣⲉ ϩⲛ̄ⲟⲩⲙⲉ :</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id6">
<h3>Paragraph 01<a class="headerlink" href="#id6" title="Permalink to this headline">¶</a></h3>
<p>ⲧⲉⲛⲟⲩ ϭⲉ ⲙ̄ⲡⲱⲣ ⲉⲧⲣⲉⲡϫⲁϫⲉ ⲧⲁⲕⲟ ⲙ̄ⲡⲟⲩϩⲏⲧ ⲉⲧⲛⲁⲛⲟⲩϥ ⲡⲁⲓ̈ ⲉⲛⲧⲁⲣϯⲡⲟⲩⲟⲩ&lt;ⲟ&gt;ⲓ̈ ⲉⲡⲛⲟⲩⲧⲉ ⲛ̄ϩⲏⲧϥ̄ · ⲁⲗⲗⲁ ϣⲱⲡⲉ ⲛ̄ⲧⲟϥ ⲉⲣⲉⲧⲁϫⲣⲏⲩ. ⲉⲛⲧⲉⲡⲱⲱⲛⲉ ⲁⲛ · ⲛ̄ⲑⲉ ⲉⲛⲧⲁⲩϫⲟⲟⲥ ϫⲉⲁⲛϭⲱⲡⲉ ⲅⲁⲣ ⲉⲡⲉⲭ̄ⲥ̄. ⲉϣⲱⲡⲉ ⲉⲛϣⲁⲛⲁⲙⲁϩⲧⲉ ⲛ̄ⲧⲁⲣⲭⲏ ⲙ̄ⲡⲧⲁϫⲣⲟ ⲉⲥⲧⲁϫⲣⲏⲩ ϣⲁⲃⲟⲗ ·</p>
</div>
<div class="section" id="id7">
<h3>Paragraph 02<a class="headerlink" href="#id7" title="Permalink to this headline">¶</a></h3>
<p>ϩⲛ̄ⲧⲉⲧⲛ̄ϩⲩⲡⲟⲙⲟⲛⲏ ⲅⲁⲣ ⲡⲉϫⲁϥ ⲛ̄ϭⲓⲡϫⲟⲉⲓⲥ · ⲉⲧⲉⲧⲛⲉϫⲡⲟ ⲛⲏⲧⲛ̄ ⲛ̄ⲛⲉⲧⲛ̄ⲯⲩⲭⲏ · ⲁⲩⲱ ⲟⲛ ϫⲉⲡⲉⲧⲛⲁϩⲩⲡⲟⲙⲓⲛⲉ (ⲩ̄ⲡ̄ⲃ̄(ⲩ̄ⲡ̄ⲅ̄)) ϣⲁⲃⲟⲗ · ⲡⲁⲓ̈ ⲡⲉⲧⲛⲁⲟⲩϫⲁⲓ̈&nbsp;:</p>
</div>
<div class="section" id="id8">
<h3>Paragraph 03<a class="headerlink" href="#id8" title="Permalink to this headline">¶</a></h3>
<p>ⲉϥⲱⲣϫ̄ ⲇⲉ ⲟⲛ ⲛ̄ⲟⲩⲟⲛ ⲛⲓⲙ ⲁⲩⲱ ⲉϥⲧⲁϫⲣⲟ ⲙ̄ⲙⲟⲟⲩ. ϣⲁϥϫⲟⲟⲥ ϫⲉⲁⲣⲓⲡⲙⲉⲉⲩⲉ ⲛ̄ⲑⲓⲙⲉ ⲛ̄ⲗⲱⲧ · ⲙ̄ⲡⲣ̄ⲕⲉⲧⲧⲏⲩⲧⲛ̄ ⲉⲡⲁϩⲟⲩ ⲛ̄ⲑⲉ ⲛ̄ⲧⲉⲧⲙ̄ⲙⲁⲩ ⲧⲁⲓ̈ ⲉⲛⲧⲁⲥⲕⲟⲧⲥ̄ ⲉⲡⲁϩⲟⲩ, ⲁⲥϣⲱⲡⲉ ⲛ̄ⲟⲩⲟⲩⲟⲉⲓⲧ ⲛ̄ϩⲙⲟⲩ · ϫⲉⲕⲁⲥ ⲉⲣⲉⲟⲩⲟⲛ ⲛⲓⲙ ⲛⲁϫⲓⲥⲃⲱ ⲉⲃⲟⲗ ϩⲓⲧⲟⲟⲧⲥ̄ · ⲙ̄ⲡⲟⲩϫⲟⲟⲥ ϫⲉⲁⲥϣⲱⲡⲉ ⲛ̄ⲟⲩⲟⲩⲟⲉⲓⲧ, ⲛ̄ⲱⲛⲉ · ⲁⲗⲗⲁ ⲛ̄ⲟⲩⲟⲩⲟⲉⲓⲧ, ⲛ̄ϩⲙⲟⲩ · ⲉⲡⲉⲓⲇⲏ ⲡⲉϩⲙⲟⲩ ϫⲟⲕⲣ̄ · ϫⲉⲉⲣⲉⲛⲉⲧⲛⲟⲓ̈ ⲧⲏⲣⲟⲩ ⲁⲩⲱ ⲛⲉⲧⲉⲟⲩⲛ̄ϩⲏⲧ ⲙ̄ⲙⲟⲟⲩ · ⲛⲁϯϩⲧⲏⲩ, ⲉⲡⲉⲛⲧⲁϥϣⲱⲡⲉ ⲙ̄ⲙⲟⲥ · ⲙ̄ⲡⲱⲣ ϭⲉ ⲉⲕⲧⲟ ⲉⲡⲁϩⲟⲩ ⲛ̄ⲑⲉ ⲛⲧⲉⲧⲙ̄ⲙⲁⲩ · ⲛ̄ⲧⲉϯⲟⲥⲉ ⲙ̄ⲡⲉⲛⲧⲁⲣϩⲓⲧⲟⲟⲧⲉ, ⲉⲣⲟϥ ·</p>
</div>
<div class="section" id="id9">
<h3>Paragraph 04<a class="headerlink" href="#id9" title="Permalink to this headline">¶</a></h3>
<p>ⲙⲏ ⲅⲁⲣ ⲧⲉⲡⲉⲓⲑⲉ, ⲏ ⲧⲉⲟⲩϣⲱ ⲉⲧⲣⲉⲩϥⲱⲧⲉ ⲉⲃⲟⲗ ⲙ̄ⲡⲟⲩⲣⲁⲛ ϩⲙ̄ⲡϫⲱⲱⲙⲉ ⲙ̄ⲡⲱⲛϩ̄ ⲙⲛ̄ⲛ̄ⲥⲁⲧⲣⲉⲩⲥⲁϩⲣϥ̄ · ⲏ ⲙⲛ̄ⲛ̄ⲥⲁⲧⲣⲉⲩϫⲓⲏⲡⲉ ⲙ̄ⲙⲟ ⲙⲛ̄ⲛⲉⲧⲟⲩⲁⲁⲃ · ⲁⲩⲱ ⲛ̄ⲥⲉⲟⲡⲉ ⲉⲧⲉⲥⲧⲣⲁⲧⲉⲓⲁ ⲛ̄ⲧⲡⲉ · ⲁⲩⲱ ⲉⲁⲩϫⲓϩⲱⲛ ⲙ̄ⲙⲟ ϩⲛ̄ⲟⲩⲡⲓⲥⲧⲓⲥ, ⲉⲁⲣⲥⲟⲩⲛ̄ⲡϫⲟⲉⲓⲥ ·</p>
</div>
<div class="section" id="id10">
<h3>Paragraph 05<a class="headerlink" href="#id10" title="Permalink to this headline">¶</a></h3>
<p>ⲧⲱⲕ ϭⲉ ⲛ̄ϩⲏⲧ (ⲩ̄ⲡ̄ⲇ̄) ⲙ̄ⲡⲣ̄ⲕⲟⲧⲉ ⲉⲡⲁϩⲟⲩ, ϩⲛ̄ⲟⲩⲙⲛ̄ⲧϭⲱⲃ · ϫⲉⲁⲩϫⲟⲟⲥ ϫⲉϣⲁⲣⲉⲡⲣⲱⲙⲉ ⲉⲧⲟⲩⲉϣⲡⲱⲣϫ̄ ⲉⲛⲉϥϣⲃⲉⲉⲣ ϣⲓⲛⲉ ⲛ̄ⲥⲁⲟⲩⲗⲟⲓ̈ϭⲉ.</p>
</div>
<div class="section" id="id11">
<h3>Paragraph 06<a class="headerlink" href="#id11" title="Permalink to this headline">¶</a></h3>
<p>ⲟⲩⲧⲉ ⲙ̄ⲡⲣ̄ⲣ̄ⲑⲉ ⲛ̄ⲛⲉⲛⲧⲁⲩϩⲉ ⲉϫⲛ̄ⲧⲡⲉⲧⲣⲁ · ⲁⲩⲱ ⲛ̄ⲧⲉⲩⲛⲟⲩ, ⲁⲩϯⲟⲩⲱ ϫⲉⲙⲛ̄ϩⲁϩⲁ ⲛ̄ⲕⲁϩ ϩⲁⲣⲟⲟⲩ · ⲡⲣⲏ ⲇⲉ ⲛ̄ⲧⲉⲣⲉϥϣⲁ · ⲁⲩⲣ̄ⲕⲁⲩⲙⲁ · ⲁⲩⲱ ⲉⲃⲟⲗ ϫⲉⲙⲛ̄ⲛⲟⲩⲛⲉ ⲙ̄ⲙⲟⲟⲩ, ⲟⲩⲧⲉ ⲁⲧⲃⲉⲥ, ⲁⲩϣⲟⲟⲩⲉ · ⲉⲧⲉⲡⲁⲓ̈ ⲡⲉ ϫⲉϣⲁⲩⲡⲓⲥⲧⲉⲩⲉ, ⲛ̄ⲧⲉⲩⲛⲟⲩ, ⲡⲣⲟⲥⲟⲩⲟⲩⲟⲉⲓϣ · ϩⲛ̄ⲟⲩⲟⲩⲟⲉⲓϣ ⲇⲉ ⲙ̄ⲡⲉⲓⲣⲁⲥⲙⲟⲥ ϣⲁⲩⲕⲟⲧⲟⲩ ⲉⲃⲟⲗ ⲛ̄ⲑⲉ ⲉⲛⲧⲁⲡϫⲟⲉⲓⲥ ϫⲟⲟⲥ :</p>
</div>
<div class="section" id="id12">
<h3>Paragraph 07<a class="headerlink" href="#id12" title="Permalink to this headline">¶</a></h3>
<p>ⲁⲗⲗⲁ ⲁⲙⲁϩⲧⲉ ⲙ̄ⲡⲡⲉⲧⲛⲁⲛⲟⲩϥ · ⲁⲩⲱ ⲛ̄ⲧⲉⲣⲟⲉⲓⲥ ⲛ̄ⲑⲉ ⲛ̄ⲛⲉⲛⲧⲁⲩϩⲉ ⲉϫⲙ̄ⲡⲕⲁϩ ⲉⲧⲛⲁⲛⲟⲩϥ ⲁⲩⲕⲁⲣⲡⲟⲥ ϩⲛ̄ⲟⲩϩⲩⲡⲟⲙⲟⲛⲏ ⲛ̄ϣⲉ ⲛ̄ⲕⲱⲃ :</p>
</div>
</div>
<div class="section" id="chapter-04">
<h2>Chapter 04<a class="headerlink" href="#chapter-04" title="Permalink to this headline">¶</a></h2>
<div class="section" id="id13">
<h3>Paragraph 01<a class="headerlink" href="#id13" title="Permalink to this headline">¶</a></h3>
<p>ⲉϣⲱⲡⲉ ⲅⲁⲣ ⲉⲣϣⲁⲛⲕⲧⲟ ⲉⲡⲁϩⲟⲩ · ⲟⲩⲛ̄ϩⲁϩ ⲛⲁⲣⲁϣⲉ ⲙ̄ⲙⲟ · ⲁⲩⲱ ⲛ̄ⲥⲉⲥⲱⲃⲉ ⲛ̄ⲥⲱ ϩⲛ̄ⲛⲉⲧⲙⲟⲥⲧⲉ ⲙ̄ⲙⲟ · ⲁⲩⲱ ⲟⲛ ⲟⲩⲛ̄ⲟⲩⲙⲏⲏϣⲉ ⲛⲁⲗⲩⲡⲉⲓ ⲁⲩⲱ ⲛ̄ⲥⲉⲙ̄ⲕⲁϩ ⲛ̄ϩⲏⲧⲛ̄ ⲉϩⲛ̄ⲛⲉⲧⲣ̄ϩⲟⲧⲉ ϩⲏⲧϥ̄ ⲙ̄ⲡⲛⲟⲩⲧⲉ · ⲛⲁⲓ̈ ⲉⲧⲟⲩⲉϣⲡⲟⲩⲧⲁⲓ̈ⲟ · ⲙⲛ̄ⲡⲟⲩⲥⲙⲓ(ⲩ̄ⲡ̄ⲉ̄)ⲛⲉ. ⲁⲩⲱ ⲡⲟⲩⲥⲟⲟϩⲉ ·</p>
</div>
<div class="section" id="id14">
<h3>Paragraph 02<a class="headerlink" href="#id14" title="Permalink to this headline">¶</a></h3>
<p>ⲧⲁⲓ̈ ⲅⲁⲣ ⲧⲉ ⲑⲉ ⲉⲛⲧⲁⲡϫⲟⲉⲓⲥ ϫⲟⲟⲥ ϫⲉⲛⲓⲙ ⲉⲃⲟⲗ ⲛ̄ϩⲏⲧⲧⲏⲩⲧⲛ̄ ⲉϥⲟⲩⲱϣ ⲉⲕⲱⲧ ⲛ̄ⲟⲩⲡⲩⲣⲅⲟⲥ · ⲙⲏ ⲛϥ̄ⲛⲁϩⲙⲟⲟⲥ ⲁⲛ ⲛ̄ϣⲟⲣⲡ̄ ⲛϥ̄ϥⲓⲡⲱⲡ ⲛ̄ⲧⲉϥⲇⲁⲡⲁⲛⲏ ϫⲉⲛⲉⲟⲩⲛ̄ⲧⲁϥ ⲉϫⲟⲕϥ̄ ⲉⲃⲟⲗ · ϫⲉⲕⲁⲥ ⲉⲛⲉⲛϥⲥⲙⲛ̄ⲥⲛ̄ⲧⲉ ⲛϥ̄ⲧⲙ̄ϭⲙ̄ϭⲟⲙ ⲉϫⲟⲕϥ̄ ⲉⲃⲟⲗ · ⲛ̄ⲧⲉⲟⲩⲟⲛ ⲛⲓⲙ ⲉⲧⲛⲁⲩ ⲉⲣⲟϥ ⲥⲱⲃⲉ ⲛ̄ⲥⲱϥ ⲉⲩϫⲱ ⲙ̄ⲙⲟⲥ ϫⲉⲁⲡⲓⲣⲱⲙⲉ ⲁⲣⲭⲉⲓ ⲛ̄ⲕⲱⲧ. ⲙ̄ⲡϥ̄ⲉϣϭⲙ̄ϭⲟⲙ ⲉϫⲟⲕϥ̄ ⲉⲃⲟⲗ ·</p>
</div>
<div class="section" id="id15">
<h3>Paragraph 03<a class="headerlink" href="#id15" title="Permalink to this headline">¶</a></h3>
<p>ⲕⲁⲓ ⲅⲁⲣ ⲉⲣⲉⲡϫⲟⲉⲓⲥ ⲓ̄ⲥ̄ ⲡⲉⲭ̄ⲥ̄ ⲧⲥⲁⲃⲟ ⲙ̄ⲙⲟⲛ ⲁⲛ ⲉⲕⲉⲧⲡⲩⲣⲅⲟⲥ · ⲁⲗⲗⲁ ⲉϥⲧⲥⲁⲃⲟ ⲙ̄ⲙⲟⲛ ⲉⲧⲣⲉⲛⲥⲟⲟⲩⲧⲛ̄ ⲛ̄ⲧⲉⲛϩⲓⲏ ⲙⲛ̄ⲡⲉⲛϩⲏⲧ ⲉϩⲣⲁⲓ̈ ⲉⲧⲡⲉ · ⲛ̄ⲑⲉ ⲟⲛ ⲉⲛⲧⲁϥϫⲟⲟⲥ ϫⲉⲙⲉⲣⲉⲗⲁⲁⲩ ⲧⲁⲗⲉⲧⲟⲟⲧϥ̄ ⲉϫⲛ̄ⲟⲩϩⲃ̄ⲃⲉ ⲉϥϭⲱϣⲧ̄ ⲉⲡⲁϩⲟⲩ, ⲛϥ̄ⲥⲟⲟⲩⲧⲛ̄ ⲛ̄ⲧⲙⲛ̄ⲧⲉⲣⲟ ⲙ̄ⲡⲛⲟⲩⲧⲉ · ⲉⲧⲉⲡⲉⲓ̈ϣⲁϫⲉ ⲟⲛ ⲡⲉ · ⲉϥⲧⲁⲙⲟ ⲙ̄ⲙⲟⲛ ⲉⲧⲙ̄ⲧⲣⲉⲛⲕⲧⲟⲛ ⲉⲡⲁϩⲟⲩ, ϩⲛ̄ⲧⲉⲛϩⲩⲡⲟⲙⲟⲛⲏ ·</p>
</div>
<div class="section" id="id16">
<h3>Paragraph 04<a class="headerlink" href="#id16" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲙ̄ⲡⲣ̄ⲧⲣⲉⲛϣⲱⲡⲉ ⲛ̄ⲁⲑⲏⲧ · ⲁⲗⲗⲁ ⲉⲓⲙⲉ ϫⲉⲟⲩ ⲡⲉ ⲡⲟⲩϣⲱ ⲙ̄ⲡϫⲟⲉⲓⲥ · (ⲩ̄ⲡ̄ⲋ̄) ⲁⲩⲱ ⲛ̄ⲧⲉⲙⲉⲥⲧⲉⲡ̄ⲡⲉⲑⲟⲟⲩ, ⲉⲧⲉⲡϩⲏⲧ ⲡⲉ ⲙ̄ⲙⲛ̄ⲧϣⲙ̄ⲙⲟ · ⲛ̄ⲧⲉⲙⲉⲣⲉⲡ̄ⲡⲉⲧⲛⲁⲛⲟⲩϥ. ⲉⲧⲉⲑⲩⲡⲟⲙⲟⲛⲏ ⲧⲉ ⲉⲧϫⲏⲕ ⲉⲃⲟⲗ · ⲛ̄ⲑⲉ ⲉⲛⲧⲁⲩϫⲟⲟⲥ ϫⲉⲑⲩⲡⲟⲙⲟⲛⲏ ⲇⲉ. ⲙⲁⲣⲉⲥϣⲱⲡⲉ ⲉⲟⲩⲛ̄ⲧⲁⲥ ⲙ̄ⲙⲁⲩ, ⲛ̄ⲟⲩϩⲱⲃ ⲛ̄ⲧⲉⲗⲉⲓⲟⲛ ·</p>
</div>
</div>
<div class="section" id="chapter-05">
<h2>Chapter 05<a class="headerlink" href="#chapter-05" title="Permalink to this headline">¶</a></h2>
<div class="section" id="id17">
<h3>Paragraph 01<a class="headerlink" href="#id17" title="Permalink to this headline">¶</a></h3>
<p>ⲕⲁⲓ ⲅⲁⲣ ⲉⲓ̈ϥⲓⲣⲟⲟⲩϣ ϩⲁⲣⲟ ⲛ̄ⲧⲉⲓ̈ϩⲉ, ⲁⲩⲱ ⲉⲓ̈ⲥⲩⲙⲃⲟⲩⲗⲉⲩⲉ ⲛⲉ ⲉⲧⲙ̄ⲉⲅⲕⲁⲕⲉⲓ ϩⲛ̄ⲟⲩⲑⲗⲓⲯⲓⲥ ⲧⲁⲓ̈ ⲉⲧⲉⲣⲉⲧⲉⲛⲡⲣⲟⲕⲟⲡⲏ ϣⲟⲟⲡ ⲉⲃⲟⲗ ⲛ̄ϩⲏⲧⲥ̄ · ⲁϥϫⲟⲟⲥ ⲅⲁⲣ ϫⲉⲉⲣⲉⲡⲉⲛⲟⲩϫⲁⲓ̈, ϩⲛ̄ⲟⲩⲟⲩⲟⲉⲓϣ ⲛ̄ⲑⲗⲓⲯⲓⲥ ·</p>
</div>
<div class="section" id="id18">
<h3>Paragraph 02<a class="headerlink" href="#id18" title="Permalink to this headline">¶</a></h3>
<p>ⲉⲩϣⲁⲛⲥⲟϣⲉ ⲅⲁⲣ ⲁⲩⲱ ⲛ̄ⲧⲉϥⲓ ⲉⲣⲟ ⲛ̄ⲑⲉ ⲙ̄ⲡϫⲟⲉⲓⲥ, ⲉⲛⲧⲁϥϥⲓ ⲉⲣⲟϥ ⲉⲩⲥⲱϣ ⲙ̄ⲙⲟϥ ⲁⲩⲱ ⲉⲩⲛⲟϭⲛⲉϭ, ⲙ̄ⲙⲟϥ. ⲉⲣⲁϫⲓⲕⲉⲧⲁⲉⲓⲟ ⲛ̄ϩⲟⲩⲟ · ⲁⲩⲱ ⲛ̄ⲧⲉϫⲓⲉⲟⲟⲩ, ⲉⲃⲟⲗ ϩⲓⲧⲙ̄ⲡⲛⲟⲩⲧⲉ ⲙⲛ̄ⲛ̄ⲣⲱⲙⲉ ·</p>
</div>
<div class="section" id="id19">
<h3>Paragraph 03<a class="headerlink" href="#id19" title="Permalink to this headline">¶</a></h3>
<p>ⲛ̄ⲑⲉ ⲟⲛ ⲉⲛⲧⲁϥϫⲟⲟⲥ ϩⲛ̄ⲧⲉϥⲧⲁⲡⲣⲟ ⲙ̄ⲙⲉ ϫⲉⲥⲙⲟⲩ, ⲉⲛⲉⲧⲥⲁϩⲟⲩ, ⲙ̄ⲙⲱⲧⲛ̄ · ϣⲗⲏⲗ ⲉϫⲛ̄ⲛⲉⲧⲡⲏⲧ ⲛ̄ⲥⲁⲧⲏⲩⲧⲛ̄ · ⲁⲩⲱ ϫⲉⲡⲉⲧⲛⲁⲣⲁϩⲧⲕ̄ ⲉϫⲛ̄ⲧⲉⲕⲟⲩⲟⲟϭⲉ. ⲕⲧⲟ ⲉⲣⲟϥ ⲛ̄ⲧⲉⲕⲕⲉⲟⲩⲉⲓ ·</p>
</div>
<div class="section" id="id20">
<h3>Paragraph 04<a class="headerlink" href="#id20" title="Permalink to this headline">¶</a></h3>
<p>(ⲩ̄ⲡ̄ⲍ̄) ⲁⲩⲱ ⲟⲛ ⲛⲁⲙⲉ ⲉⲓ̈ⲙⲟⲕϩ̄ ⲛ̄ϩⲏⲧ ⲉⲧⲃⲏⲏⲧⲉ · ⲉⲓ̈ⲟⲩⲱϣ ⲁⲛ ⲉⲧⲣⲉϯⲟⲥⲉ ⲛ̄ⲧⲟⲩⲯⲩⲭⲏ ⲉⲧⲉⲙ̄ⲡⲕⲟⲥⲙⲟⲥ ⲧⲏⲣϥ̄ ⲙ̄ⲡϣⲁ ⲙ̄ⲙⲟⲥ ⲁⲛ · ⲁⲩⲱ ⲉⲧⲙ̄ⲧⲣⲉϭⲱⲧⲡ̄ ϩⲏⲧⲟⲩ ⲛ̄ϩⲉⲛϣⲁϫⲉ ⲛ̄ⲣⲱⲙⲉ. ⲏ ⲛ̄ⲥⲉⲧⲁⲕⲟ ⲙ̄ⲡⲟⲩϩⲏⲧ ⲉⲧⲛⲁⲛⲟⲩϥ ϩⲙ̄ⲡⲧⲣⲉⲩϭⲛ̄ⲁⲫⲟⲣⲙⲏ ⲛ̄ϩⲉⲛϣⲁϫⲉ ⲉⲙⲛ̄ϩⲏⲩ ⲛ̄ϩⲏⲧⲟⲩ. ⲛ̄ⲑⲉ ⲉⲧⲥⲏϩ ϫⲉϣⲁⲣⲉⲛⲓϣⲁϫⲉ ⲉⲑⲟⲟⲩ, ⲧⲁⲕⲉⲛⲓϩⲏⲧ ⲉⲧⲛⲁⲛⲟⲩⲟⲩ ·</p>
</div>
<div class="section" id="id21">
<h3>Paragraph 05<a class="headerlink" href="#id21" title="Permalink to this headline">¶</a></h3>
<p>ⲛⲁⲓ̈ ⲅⲁⲣ ϩⲉⲛϣⲟⲉⲓϣ ⲛⲉ, ⲁⲩⲱ ϩⲉⲛⲗⲁⲁⲩ ⲛⲉ ⲛ̄ⲛⲁϩⲣⲛ̄ⲛⲉⲧⲙⲉ ⲙ̄ⲡⲛⲟⲩⲧⲉ ⲙⲛ̄ⲡⲉϥⲭ̄ⲥ̄ · ⲡⲁⲓ̈ ⲉⲩⲥⲁϩⲟⲩ ⲙ̄ⲙⲟϥ. ⲉⲙⲡⲥⲁϩⲟⲩ · ⲉϥϣⲡ̄ϩⲓⲥⲉ, ⲛⲉϥⲛⲟϭⲥ̄ ⲁⲛ · ⲡⲉ ·</p>
</div>
<div class="section" id="id22">
<h3>Paragraph 06<a class="headerlink" href="#id22" title="Permalink to this headline">¶</a></h3>
<p>ⲁⲛⲟⲛ ϩⲱⲱⲛ ⲡⲉⲧⲉϣϣⲉ ⲉⲣⲟⲛ ⲡⲉ ⲉⲧⲣⲉⲛⲧⲛ̄ⲧⲱⲛⲛ̄ ⲉⲣⲟϥ. ⲡⲁⲓ̈ ⲉⲛⲧⲁϥⲕⲱ ⲛⲁⲛ ⲛ̄ⲟⲩⲥⲙⲟⲧ ϫⲉⲕⲁⲥ ⲉⲛⲉⲟⲩⲁϩⲛ̄ ⲛ̄ⲥⲁⲛⲉϥϩⲓⲟⲟⲩⲉ · ϫⲉⲉⲛⲉϣⲱⲡⲉ ⲛⲙ̄ⲙⲁϥ ⲛ̄ⲥⲩⲛⲕⲗⲏⲣⲟⲛⲟⲙⲟⲥ · ⲁⲩⲱ ⲛ̄ⲥⲩⲙⲙⲉⲧⲟⲭⲟⲥ ϩⲛ̄ⲧⲙⲛ̄ⲧⲉⲣⲟ ⲛ̄ⲙ̄ⲡⲏⲩⲉ :</p>
</div>
</div>
<div class="section" id="chapter-06">
<h2>Chapter 06<a class="headerlink" href="#chapter-06" title="Permalink to this headline">¶</a></h2>
<div class="section" id="id23">
<h3>Paragraph 01<a class="headerlink" href="#id23" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲁⲅⲱⲛⲓⲍⲉ ⲉⲣⲟ ⲉⲙⲡⲁⲧϥ̄ⲉⲓ ⲛ̄ϭⲓⲟⲩⲕⲁⲓⲣⲟⲥ ⲉⲡⲟⲩⲁ ⲡⲟⲩⲁ ⲛⲁⲡⲱϩ ⲙ̄ⲡⲉϥϩⲏⲧ ⲛ̄ϩⲏⲧϥ̄ ϫⲉⲉⲧⲃⲉⲟⲩ ⲅⲁⲣ ⲛⲉⲓ̈ⲟⲩⲁϣⲟⲩ, ⲁⲛ, ⲡⲉ (ⲩ̄ⲡ̄ⲏ̄) ⲉⲩϯⲥⲃⲱ ⲛⲁⲓ̈ ·&nbsp;ⲁⲩⲱ ⲁⲡⲁϩⲏⲧ ⲣⲓⲕⲉ ⲉⲃⲟⲗ ⲛ̄ⲛⲉϫⲡⲓⲟ ·</p>
</div>
<div class="section" id="id24">
<h3>Paragraph 02<a class="headerlink" href="#id24" title="Permalink to this headline">¶</a></h3>
<p>ⲉⲣⲉⲓⲣⲉ ⲙ̄ⲡⲙⲉⲉⲩⲉ ⲙ̄ⲡⲉⲛⲧⲁⲩϫⲟⲟϥ ⲉⲧⲃⲉⲛⲉⲧⲟⲩⲁⲁⲃ ϫⲉⲁⲩⲛⲁⲩ ⲉⲛⲉⲣⲏⲧ ⲉⲧϩⲛ̄ⲧⲙⲛ̄ⲧⲉⲣⲟ ⲙ̄ⲡⲛⲟⲩⲧⲉ · ⲁⲩϩⲟⲙⲟⲗⲟⲅⲉⲓ ϫⲉⲁⲛⲟⲛ ϩⲉⲛϣⲙ̄ⲙⲟ, ⲁⲩⲱ ⲁⲛⲟⲛ ϩⲉⲛⲣⲙ̄ⲛ̄ϭⲟⲓ̈ⲗⲉ ϩⲓϫⲙ̄ⲡⲕⲁϩ</p>
</div>
<div class="section" id="id25">
<h3>Paragraph 03<a class="headerlink" href="#id25" title="Permalink to this headline">¶</a></h3>
<p>ⲛⲉⲧϫⲱ ⲅⲁⲣ ⲛ̄ⲛⲁⲓ̈ ⲛ̄ⲧⲉⲓ̈ϩⲉ · ⲉⲩⲟⲩⲱⲛϩ̄ ⲙ̄ⲙⲟⲟⲩ ⲉⲃⲟⲗ ϫⲉⲉⲩϣⲓⲛⲉ ⲛ̄ⲥⲁⲟⲩⲡⲟⲗⲓⲥ · ⲉⲛⲉⲩⲣ̄ⲡⲙⲉⲉⲩⲉ ⲇⲉ ⲛ̄ⲧⲉⲛⲧⲁⲩⲉⲓ ⲉⲃⲟⲗ ⲛ̄ϩⲏⲧⲥ̄. ⲛⲉⲁⲩⲣ̄ⲧⲉ ⲡⲉ ⲛ̄ⲕⲟⲧⲟⲩ ⲉⲣⲟⲥ. ⲧⲉⲛⲟⲩ ⲇⲉ ⲉⲩⲟⲩⲉϣⲧⲉⲧⲥⲟⲧⲡ̄ ⲉⲧⲉⲧⲁⲧⲡⲉⲧⲉ · ⲉⲧⲃⲉⲡⲁⲓ̈ ⲙ̄ⲡⲛⲟⲩⲧⲉ ϯϣⲓⲡⲉ ⲛⲁⲩ ⲁⲛ ⲉⲧⲣⲉⲩⲉⲡⲓⲕⲁⲗⲉⲓ ⲙ̄ⲙⲟϥ ⲛ̄ⲛⲟⲩⲧⲉ ⲉϫⲱⲟⲩ. ⲁϥⲥⲟⲃⲧⲉ ⲅⲁⲣ ⲛⲁⲩ ⲛ̄ⲟⲩⲡⲟⲗⲓⲥ ·</p>
</div>
<div class="section" id="id26">
<h3>Paragraph 04<a class="headerlink" href="#id26" title="Permalink to this headline">¶</a></h3>
<p>ⲛ̄ⲧⲟ ⲛ̄ϩⲱⲱⲧⲉ ⲉⲣⲉⲉⲓⲣⲉ ⲙ̄ⲡⲙⲉⲉⲩⲉ ⲛ̄ⲛⲁⲓ̈ · ⲙ̄ⲡⲣ̄ⲕⲧⲟ ⲉⲡⲁϩⲟⲩ ϩⲙ̄ⲡⲟⲩⲉⲣⲏⲧ ⲉⲛⲧⲁⲣⲉⲣⲏⲧ ⲙ̄ⲙⲟϥ · ⲛ̄ⲑⲉ ⲛ̄ⲛⲉⲛⲧⲁⲩϫⲟⲟⲥ ⲉⲧⲃⲏⲏⲧⲟⲩ ϫⲉⲁⲩϩⲓⲱⲛⲉ ⲉⲣⲟⲟⲩ · ⲁⲩⲟⲩⲁⲥⲧⲟⲩ · ⲁⲩⲙⲟⲩ ϩⲛ̄ⲟⲩϩⲱⲧⲃ̄ ⲛ̄ⲥⲏϥⲉ ·&nbsp;ⲁⲩϩⲁⲧⲟⲩ, ⲙ̄ⲡⲟⲩϣⲱⲡ ⲉⲣⲟⲟⲩ ⲙ̄ⲡⲥⲱⲧⲉ ⲙ̄ⲡⲉⲩⲥⲱⲙⲁ · ϫⲉⲉⲩⲉϫⲓ ⲛⲧⲁⲛⲁⲥⲧⲁⲥⲓⲥ ⲉⲧⲥⲟ(ⲩ̄ⲡ̄ⲑ̄)ⲧⲡ̄ ·</p>
</div>
<div class="section" id="id27">
<h3>Paragraph 05<a class="headerlink" href="#id27" title="Permalink to this headline">¶</a></h3>
<p>ⲟⲩ ⲇⲉ ⲡⲉ ϫⲉⲙ̄ⲡⲟⲩϣⲱⲡ ⲉⲣⲟⲟⲩ ⲙ̄ⲡⲥⲱⲧⲉ ⲙ̄ⲡⲉⲩⲥⲱⲙⲁ · ⲉⲓⲙⲏⲧⲓ ϫⲉⲙ̄ⲡⲟⲩⲟⲩⲱϣ ⲉⲕⲟⲧⲟⲩ ⲉⲛⲉϩⲃⲏⲩⲉ ⲙ̄ⲙⲛ̄ⲧⲕⲟⲥⲙⲓⲕⲟⲛ · ⲁⲗⲗⲁ ⲉⲩⲟⲩⲱϣ ⲉⲡⲱⲱⲛⲉ ⲉⲃⲟⲗ. ⲉⲧⲣⲉⲩϣⲱⲡⲉ ⲙⲛ̄ⲡⲛⲟⲩⲧⲉ ·</p>
</div>
<div class="section" id="id28">
<h3>Paragraph 06<a class="headerlink" href="#id28" title="Permalink to this headline">¶</a></h3>
<p>ⲡϫⲟⲉⲓⲥ ⲉϥⲉϯϭⲟⲙ ⲛⲉ ⲁⲩⲱ ⲛϥ̄ⲧⲁϫⲣⲉⲧⲏⲩⲧⲛ̄ ϩⲛ̄ϩⲱⲃ ⲛⲓⲙ ⲉⲛⲁⲛⲟⲩϥ. ⲉⲧⲣⲉⲣ̄ϩⲟⲩⲟ ϩⲙ̄ⲡϩⲱⲃ ⲙ̄ⲡϫⲟⲉⲓⲥ ⲛ̄ⲟⲩⲟⲉⲓϣ ⲛⲓⲙ · ⲉⲣⲥⲟⲟⲩⲛ ϫⲉⲡⲟⲩϩⲓⲥⲉ ϣⲟⲩⲉⲓⲧ ⲁⲛ ϩⲙ̄ⲡϫⲟⲉⲓⲥ :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>