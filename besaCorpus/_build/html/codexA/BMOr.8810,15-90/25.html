<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>25. To Thieving Nuns &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">25. <em>To Thieving Nuns</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
<li><a class="reference internal" href="#paragraph-07">Paragraph 07</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexA/BMOr.8810,15-90/25.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-thieving-nuns">
<h1>25. <em>To Thieving Nuns</em><a class="headerlink" href="#to-thieving-nuns" title="Permalink to this headline">¶</a></h1>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲱ ⲧⲉⲧⲛ̄ⲣⲱϣⲉ ⲛ̄ⲧⲱⲧⲛ̄ ⲛⲉⲧⲕⲁⲙⲁ ⲙ̄ⲡⲥⲁⲧⲁⲛⲁⲥ ⲉⲧⲣⲉϥⲉⲓ ⲉϩⲟⲩⲛ ⲛϥ̄ϫⲱϩⲙ̄ ⲛ̄ⲙ̄ⲙⲁ ⲉⲧⲟⲩⲁⲁⲃ ⲙ̄ⲡⲛⲟⲩⲧⲉ · ⲁⲩⲱ ⲛ̄ⲧⲉⲧⲛ̄ⲥⲱⲱϥ ⲙ̄ⲡⲉϥⲣ̄ⲡⲉ ⲉⲧⲉⲛ̄ⲧⲱⲧⲛ̄ ⲡⲉ ⲙ̄ⲙⲓⲛ ⲙ̄ⲙⲱⲧⲛ̄ · ⲙ̄ⲡⲉⲧⲛ̄ⲣ̄ⲡⲙⲉⲉⲩⲉ ⲛ̄ⲧⲁⲡⲟⲫⲁⲥⲓⲥ ⲙ̄ⲡⲁⲡⲟⲥⲧⲟⲗⲟⲥ , ϫⲉⲡⲉⲧⲛⲁⲥⲱⲱϥ ⲙ̄ⲡⲉⲣⲡⲉ ⲙ̄ⲡⲛⲟⲩⲧⲉ . ⲡⲁⲓ ⲡⲛⲟⲩⲧⲉ ⲛⲁⲧⲁⲕⲟϥ :</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲟⲩⲧⲉ ⲟⲛ ⲙ̄ⲡⲉⲧⲛ̄ⲣ̄ⲡⲙⲉⲉⲩⲉ ⲛ̄ⲛ̄ⲥⲁϩⲟⲩ ⲧⲏⲣⲟⲩ ⲉⲛⲧⲁⲡⲉⲛⲉⲓⲱⲧ ϫⲟⲟⲩ ⲉϥϯ ⲙ̄ⲙⲟⲛ ⲧⲏⲣⲛ̄ ⲉⲧⲟⲟⲧϥ̄ ⲙ̄ⲡⲛⲟⲩⲧⲉ ⲉϥϫⲱ ⲙ̄ⲙⲟⲥ , ϫⲉϥⲥϩⲟⲩⲟⲣⲧ̄ ⲛ̄ϭⲓⲡⲉⲧⲛⲁϫⲱϩⲙ̄ ⲙ̄ⲡⲉϥⲥⲱⲙⲁ ⲕⲁⲧⲁⲗⲁⲁⲩ ⲛ̄ⲥⲙⲟⲧ · ⲏ ⲛϥ̄ϫⲓⲟⲩⲉ ϩⲛ̄ⲗⲁⲁⲩ ⲛ̄ϩⲛⲟ · ϫⲓⲛⲟⲩϩⲱⲥ ⲙⲛ̄ⲟⲩⲙⲟⲩⲥ ·&nbsp;ⲙⲁⲗⲓⲥⲧⲁ ϩⲟⲉⲓⲧⲉ ϩⲓⲡⲣⲏⲩϣ ϩⲓⲕⲗⲁϥⲧ̄ · ⲁⲩⲱ ϣⲁϩⲣⲁⲓ̈ ⲉⲟⲩⲉⲗⲁⲭⲓⲥⲧⲟⲛ ⲛ̄ϩⲛⲟ ⲛ̄ⲟⲩⲱⲙ · ⲉⲓⲧⲉ ⲉⲃⲟⲗ ϩⲛ̄ⲛⲉϩⲛⲁⲁⲩ ⲛ̄ⲧⲇⲓⲁⲕⲟⲛⲓⲁ ⲙ̄ⲡⲛⲟⲩⲧⲉ · ⲁⲓⲧⲉ ⲉⲃⲟⲗ ϩⲛ̄ⲛ̄ⲧⲟ ⲛ̄ⲛⲉⲧϩⲓⲧⲟⲩⲱⲟⲩ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲛⲉⲓ̈ⲙⲉⲉⲩⲉ ⲙⲉⲛ ⲡⲉ ⲉⲉⲓ ϣⲁⲣⲱⲧⲛ̄ ϩⲛ̄ⲟⲩⲧⲱⲧ ⲛ̄ϩⲏⲧ · ⲁⲗⲗⲁ ⲡⲉⲙⲕⲁϩ ⲛ̄ϩⲏⲧ ⲛ̄ⲛⲉⲛⲧⲁⲩϯϭⲱⲛⲧ̄ ⲙ̄ⲡⲛⲟⲩⲧⲉ ⲁⲩⲱ ⲁⲩⲗⲩⲡⲉⲓ ⲙ̄ⲡⲉϥⲡ̄ⲛ̄ⲁ̄ ⲉⲧⲟⲩⲁⲁⲃ · ⲡⲉⲛⲧⲁϥⲕⲱⲗⲩⲉ ⲙ̄ⲡⲉⲛⲟⲩⲣⲟⲧ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ϯⲥⲟⲟⲩⲛ ⲙⲉⲛ ϫⲉⲡⲁⲙ̄ⲡϣⲁ ⲡⲉ ⲙ̄ⲕⲁϩ ⲛ̄ϩⲏⲧ ⲛⲓⲙ ·&nbsp;ⲁⲗⲗⲁ ⲉⲣϣⲁⲛⲡⲛⲟⲩⲧⲉ ⲙⲛ̄ⲡⲉⲛϫⲟⲓ̈ⲥ ⲓ̄ⲥ̄ ⲣ̄ϩⲛⲁϥ · ϯⲛⲏⲩ ϣⲁⲣⲱⲧⲛ̄ ϩⲛ̄ⲟⲩϭⲱⲛⲧ̄ ⲛ̄ⲧⲁⲉⲓⲣⲉ ⲛ̄ⲛⲓⲁⲧⲥⲃⲱ ⲁⲩⲱ ⲛⲓⲡⲁⲣⲑⲉⲛⲟⲥ ⲛ̄ⲥⲟϭ , ⲉⲧⲉⲙⲛ̄ⲛⲉϩ ϩⲛ̄ⲛⲉⲩⲁⲅⲅⲓⲟⲛ ⲛ̄ⲛⲉⲧϩⲙ̄ⲡⲁϩⲏⲧ ⲧⲏⲣⲟⲩ .</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ϫⲉⲡⲁⲡⲁⲗⲓⲛ ⲟⲛ ⲛ̄ⲧⲉⲧⲛ̄ⲕⲉⲧⲧⲏⲩⲧⲛ̄ ⲉⲡⲁϩⲟⲩ ϩⲓⲛⲓⲙⲛ̄ⲧⲣⲉϥϯϭⲱⲛⲧ̄ ⲙ̄ⲡⲛⲟⲩⲧⲉ ⲛ̄ⲧⲉⲧⲛ̄ϩⲉ ⲉϩⲣⲁⲓ̈ ⲉⲧⲟⲟⲧⲥ̄ ⲛ̄ⲧⲥⲏϥⲉ ⲙ̄ⲡ̄ⲡⲟⲛⲏⲣⲟⲥ ⲡⲉⲛⲧⲁϥⲧⲁⲕⲟ ⲛ̄ⲧⲟⲓⲕⲟⲩⲙⲉⲛⲏ ⲧⲏⲣⲥ̄ ϩⲛ̄ⲛⲉϥⲛⲟⲃⲉ ⲙⲛ̄ⲛⲉϥⲁⲛⲟⲙⲓⲁ · ⲉⲃⲟⲗ ϫⲉⲁⲧⲉⲧⲛ̄ⲙⲉⲣⲉⲡϫⲱϩⲙ̄ · ⲉϩⲟⲩⲉⲡⲧⲃ̄ⲃⲟ · ⲁⲩⲱ ⲁⲧⲉⲧⲛ̄ⲥⲱⲧⲡ̄ ⲛⲏⲧⲛ̄ ⲙ̄ⲡⲙⲟⲩ . ⲉϩⲟⲩⲉⲡⲱⲛϩ̄ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲁⲧⲉⲧⲛ̄ϯⲛⲟⲩϭⲥ̄ ⲅⲁⲣ ⲙ̄ⲡⲉⲛⲧⲁϥⲧⲁⲙⲓⲉⲧⲏⲩⲧⲛ̄ . ⲁⲩⲱ ⲁϥⲥⲁⲛϣ̄ⲧⲏⲩⲧⲛ̄ ⲡⲛⲟⲩⲧⲉ ⲡϣⲁⲉⲛⲉϩ · ⲁⲧⲉⲧⲛ̄ϯⲙ̄ⲕⲁϩ ⲛ̄ϩⲏⲧ ⲇⲉ ⲟⲛ ⲛ̄ⲧⲉⲛⲧⲁⲥϣⲉⲡϣⲡ̄ⲧⲏⲩⲧⲛ̄ ⲑⲓ̄ⲗ̄ⲏ̄ⲙ̄ ⲉⲧⲉⲧⲥⲩⲛⲁⲅⲱⲅⲏ ⲧⲉ · ⲁⲩⲱ ⲁⲧⲉⲧⲛ̄ϩⲉ ⲙ̄ⲙⲉⲉⲣⲉ ⲛ̄ⲑⲉ ⲛ̄ⲛⲉⲧϩⲛ̄ⲧⲡⲁϣⲉ ⲛ̄ⲧⲉⲩϣⲏ · ⲛ̄ⲑⲉ ⲉⲧⲥⲏϩ ϫⲉⲁⲥⲥⲗⲁⲁⲧⲉ ⲁⲥϩⲉ ⲛ̄ϭⲓⲧⲡⲁⲣⲑⲉⲛⲟⲥ ⲙ̄ⲡⲓ̄ⲏ̄ⲗ̄ ⲛⲥ̄ⲛⲁⲟⲩⲱϩ ϭⲉ ⲁⲛ ⲉⲧⲟⲟⲧⲥ̄ ⲉⲧⲱⲟⲩⲛ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲛⲉⲧⲛ̄ⲕⲟⲧⲕ̄ ⲅⲁⲣ ⲡⲉϫⲁϥ. ⲉⲩⲛ̄ⲕⲟⲧⲕ̄ ⲛ̄ⲧⲉⲩϣⲏ · ⲁⲩⲱ ⲛⲉⲧⲧⲁϩⲉ. ⲉⲩⲧⲁϩⲉ ⲛ̄ⲧⲉⲩϣⲏ ·&nbsp;ⲛ̄ⲧⲱⲧⲛ̄ ⲇⲉ ⲁⲧⲉⲧⲛ̄ϯϩⲉ ⲙ̄ⲙⲉⲉⲣⲉ ⲛ̄ⲑⲉ ⲛ̄ⲛⲉⲛⲧⲁⲩϫⲟⲟⲥ ⲉⲧⲃⲏⲏⲧⲟⲩ ·&nbsp;ϫⲉⲛⲉⲧⲧⲁϩⲉ ⲁϫⲛ̄ⲏⲣⲡ̄ · ⲁⲩⲱ ⲁⲧⲉⲧⲛ̄ϩⲱⲣⲡ̄ ⲙ̄ⲙⲉⲉⲣⲉ ⲛ̄ⲑⲉ ⲛ̄ⲛⲉⲧⲛ̄ⲕⲟⲧⲕ̄ ⲛ̄ⲧⲉⲩϣⲏ · ⲉⲃⲟⲗ ϫⲉⲁⲧⲉⲧⲛ̄ⲕⲱ ⲛ̄ⲥⲱⲧⲛ̄ ⲛ̄ⲑⲟⲧⲉ ⲙ̄ⲡⲛⲟⲩⲧⲉ · ⲉⲁⲧⲉⲧⲛ̄ⲙⲉⲣⲉⲡⲕⲁⲕⲉ . ⲉϩⲟⲩⲉ ⲉⲡⲟⲩⲟⲉⲓⲛ · ⲉⲁⲧⲉⲧⲛ̄ⲉⲡⲡⲉⲧⲥⲁϣⲉ ⲇⲉ ⲟⲛ , ϫⲉϥϩⲟⲗϭ̄ · ⲁⲩⲱ ⲡⲉⲧϩⲟⲗϭ̄ ϫⲉϥⲥⲁϣⲉ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲟⲩⲟⲓ̈ ⲛⲏⲧⲛ̄ ⲙ̄ⲡⲟⲛⲏⲣⲟⲥ ϫⲉⲙ̄ⲡⲉⲧⲛ̄ⲣ̄ⲡⲙⲉⲉⲩⲉ ⲙ̄ⲡϩⲓⲥⲉ ⲧⲏⲣϥ̄ ⲉⲛⲧⲁⲡⲉⲛⲉⲓⲱⲧ ϣⲟⲡϥ̄ ⲛⲙ̄ⲙⲏⲧⲛ̄ ⲧⲏⲣⲧⲛ̄ · ⲉⲁⲧⲉⲧⲛ̄ⲕⲱ ⲛ̄ⲥⲱⲧⲛ̄ ⲛ̄ⲛⲉϥⲥⲃⲟⲟⲩⲉ ⲛ̄ⲱⲛϩ̄ ⲙⲛ̄ⲛ̄ⲁⲛⲥⲙ̄ⲙⲉ ⲛ̄ⲛⲉⲧⲛ̄ⲉⲓⲟⲧⲉ :</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲡⲗⲏⲛ ⲉⲓⲥ ⲛ̄ϩⲗ̄ⲗⲟⲉⲓ ⲙⲛ̄ⲛⲉⲛⲥⲛⲏⲩ ⲁⲩⲉⲓ ϣⲁⲣⲱⲧⲛ̄ ⲛ̄ⲕⲉⲥⲟⲡ · ⲉⲛⲟⲛϩ̄ ϩⲛ̄ⲟⲩⲉⲓ ⲧⲟⲩⲉⲓ ⲙ̄ⲙⲱⲧⲛ̄ ⲕⲁⲧⲁⲡⲉⲥⲙ̄ⲡϣⲁ ·</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲉⲃⲟⲗ ϫⲉⲁⲧⲉⲧⲛ̄ⲕⲱ ⲛ̄ⲥⲱⲧⲛ̄ ⲛ̄ⲧⲡⲏⲅⲏ ⲙ̄ⲙⲟⲩ ⲛⲱⲛϩ̄ . ⲉⲁⲧⲉⲧⲛ̄ⲕⲓϣⲉ ⲛⲏⲧⲛ̄ ⲛ̄ϩⲉⲛϣⲏⲓ̈ ⲉⲩⲟⲩⲟϭⲡ̄ ϩⲙ̄ⲡⲧⲣⲉⲡⲉⲧⲛ̄ϩⲏⲧ ⲛ̄ⲁⲧⲥⲃⲱ ⲣ̄ⲕⲁⲕⲉ ⲉⲣⲱⲧⲛ̄ . ⲉⲧⲉⲧⲛ̄ϫⲱ ⲙ̄ⲙⲟⲥ ϫⲉⲁⲛⲟⲛ ϩⲉⲛⲥⲁⲃⲉ · ⲁⲧⲉⲧⲛ̄ⲣ̄ⲥⲟϭ · ⲉⲁⲧⲉⲧⲛ̄ϣⲓⲃⲉ ⲙ̄ⲡⲉⲟⲟⲩ ⲙ̄ⲡⲛⲟⲩⲧⲉ ϩⲛ̄ϩⲉⲛϩⲃⲏⲩⲉ ⲉⲙⲉϣϣⲉ .</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲁⲡⲛⲟⲩⲧⲉ ϯⲧⲏⲩⲧⲛ̄ ⲉϩⲣⲁⲓ̈ ⲉϩⲉⲛⲡⲁⲑⲟⲥ ⲉⲩⲥⲏϣ ⲉⲧⲉⲡϫⲓⲟⲩⲉ ⲡⲉ ⲙⲛ̄ⲡϫⲱϩⲙ̄ ⲙⲛ̄ⲡⲟⲛⲏⲣⲟⲛ ⲛⲓⲙ · ⲛⲁⲓ̈ ⲉⲧⲉⲣⲉⲧⲓⲙⲱⲣⲓⲁ ⲛⲓⲙ ϣⲟⲟⲡ ⲛ̄ⲛⲉⲧⲉⲓⲣⲉ ⲙ̄ⲙⲟⲟⲩ · ⲟⲩ ⲙⲟⲛⲟⲛ ϩⲙ̄ⲡⲉⲓ̈ⲁⲓⲱⲛ · ⲁⲗⲗⲁ ϩⲙ̄ⲡⲕⲉⲟⲩⲁ :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>