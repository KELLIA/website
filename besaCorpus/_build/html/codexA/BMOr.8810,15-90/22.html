<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>22. To Mary, Sister of Matai &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">22. <em>To Mary, Sister of Matai</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
<li><a class="reference internal" href="#paragraph-07">Paragraph 07</a></li>
<li><a class="reference internal" href="#paragraph-08">Paragraph 08</a></li>
<li><a class="reference internal" href="#paragraph-09">Paragraph 09</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 02</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id6">Paragraph 05</a></li>
<li><a class="reference internal" href="#id8">Paragraph 06</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexA/BMOr.8810,15-90/22.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-mary-sister-of-matai">
<h1>22. <em>To Mary, Sister of Matai</em><a class="headerlink" href="#to-mary-sister-of-matai" title="Permalink to this headline">¶</a></h1>
<p>ⲧⲟⲩ ⲁⲩⲧⲟⲩ</p>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲛ̄ⲧⲟ ⲇⲉ ϩⲱⲱⲧⲉ ⲙⲁⲣⲓⲁ ⲧⲥⲱⲛⲉ ⲙ̄ⲙⲁⲧⲁⲓ̈ ·&nbsp;ⲧⲉⲛⲁϥⲓⲧⲉⲓ̈ⲙⲛ̄ⲧⲛⲁϣⲧ̄ϩⲏⲧ ⲁⲛ ⲉⲃⲟⲗ ⲙ̄ⲙⲟ ⲙⲛ̄ⲧⲉⲓ̈ⲙⲛ̄ⲧϫⲁⲥⲓϩⲏⲧ , ⲉⲧⲉⲛⲁϯϩⲏⲩ ⲉⲣⲟⲥ ⲁⲛ ·&nbsp;ⲛ̄ⲧⲉⲥⲱⲧⲙ̄ ⲁⲛ ϫⲉⲡⲛⲁϣⲧ̄ϩⲏⲧ ⲛⲁⲥⲉⲓ ⲛ̄ⲛⲉϥϩⲓⲟⲟⲩⲉ ⲙⲁⲩⲁⲁϥ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲡⲛⲁϣⲧ̄ϩⲏⲧ ⲛⲁⲧⲱⲙⲧ̄ ⲁⲛ ⲉⲡⲉⲧⲛⲁⲛⲟⲩϥ · ⲁⲩⲱ ⲟⲛ ϫⲉⲉⲣⲉⲡⲣⲱⲙⲉ ⲛ̄ⲁⲑⲏⲧ ϣⲓⲕⲉ ⲛⲁϥ ⲛ̄ϩⲉⲛⲡⲉⲑⲟⲟⲩ . ⲉϥⲥⲱⲟⲩϩ ⲇⲉ ⲉϩⲟⲩⲛ ⲛ̄ⲟⲩⲕⲱϩⲧ̄ ϩⲓⲛⲉϥⲥⲡⲟⲧⲟⲩ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϯϫⲱ ⲙ̄ⲙⲟⲥ ⲛⲉ ⲧⲁⲧⲥⲃⲱ ·&nbsp;ϫⲉⲉϣⲱⲡⲉ ⲧⲉⲛⲁϥⲓⲧⲉⲓ̈ⲙⲛ̄ⲧⲁⲧⲃⲁⲗ ⲁⲛ ⲉⲃⲟⲗ ⲙ̄ⲙⲟ ϯⲛⲁⲧⲣⲉⲡⲟⲩϩⲏⲧ ⲙ̄ⲕⲁϩ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲙⲏ ⲟⲩⲕⲟⲩⲓ̈ ⲛⲉⲡⲉ ϯⲁⲅⲱⲛ ⲛ̄ⲛ̄ⲣⲱⲙⲉ · ⲁⲩⲱ ⲛ̄ⲁϣ ⲛ̄ϩⲉ ⲉⲣⲉϯⲁⲅⲱⲛ ⲙ̄ⲡϫⲟⲉⲓⲥ ϩⲙ̄ⲡⲟⲩⲙⲓϣⲉ ⲙⲛ̄ⲡⲟⲩϯⲧⲱⲛ ·&nbsp;ⲙⲛ̄ⲧⲟⲩⲙⲛ̄ⲧⲁⲧⲥⲱⲧⲙ̄ ·&nbsp;ⲉⲣⲃⲱⲱⲣⲉ ⲙ̄ⲡⲛⲁ ⲙ̄ⲡⲛⲟⲩⲧⲉ ⲉⲃⲟⲗ ⲙ̄ⲙⲟ · ⲁⲩⲱ ⲉⲣⲥⲱϣ ⲛ̄ⲧⲟⲩⲯⲩⲭⲏ ⲙ̄ⲙⲓⲛ ⲙ̄ⲙⲟ ϩⲛ̄ⲧⲟⲩⲙⲛ̄ⲧⲣⲉϥⲕⲱⲙϣ̄ ⲙⲛ̄ⲡⲟⲩϩⲙ̄ϩⲙ̄ ⲉϫⲛ̄ⲛⲉⲧⲛ̄ⲉⲓⲟⲧⲉ ⲉⲧϥⲓⲣⲟⲟⲩϣ ϩⲁⲣⲱⲧⲛ̄ ⲛ̄ⲛⲁⲩ ⲛⲓⲙ · ⲁⲩⲱ ⲉⲧϯⲛⲁⲁⲕⲉ ϩⲁⲛⲉⲧⲙ̄ⲯⲩⲭⲏ ·&nbsp;ϫⲉⲁⲣⲁ ⲡⲛⲟⲩⲧⲉ ⲛⲁ ϯ ⲛⲁⲩ ⲛ̄ⲟⲩⲙⲉⲧⲁⲛⲟⲓⲁ ⲉⲡⲥⲟⲟⲩⲛ ⲛ̄ⲧⲙⲉ . ⲁⲩⲱ ⲛ̄ⲧⲉⲧⲛ̄ⲛⲏⲫⲉ ⲉⲃⲟⲗ ϩⲛ̄ⲛ̄ϭⲟⲣϭⲥ̄ ⲙ̄ⲡⲇⲓⲁⲃⲟⲗⲟⲥ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲁⲩⲱ ϭⲉ ⲙ̄ⲡⲛ̄ⲁⲓⲥⲑⲁⲛⲉ · ⲏ ⲉⲛⲉⲟⲩⲛ̄ⲉⲡⲓⲥⲧⲏⲙⲏ ⲙ̄ⲙⲟ · ⲛⲉⲣⲁⲱϣ ⲉⲃⲟⲗ ϩⲛ̄ⲧⲙⲏⲧⲉ ⲛ̄ⲛⲉⲥⲛⲏⲩ ϫⲉⲗⲱⲟⲩ , ⲗⲱⲟⲩ ⲉⲓ̈ⲛⲁⲃⲱⲕ ⲉⲡⲙⲁ ⲛ̄ⲛⲁϣⲏⲣⲉ , ϩⲛ̄ⲧⲟⲩⲙⲛ̄ⲧⲛⲁϣⲧ̄ⲙⲁⲕϩ̄ ⲙⲛ̄ⲧⲟⲩⲙⲛ̄ⲧⲃⲁⲃⲉⲣⲱⲙⲉ · ϫⲉⲛ̄ϯⲛⲁ ⲁⲛ ⲉⲡⲙⲁ ⲙ̄ⲡⲣⲟ ⲉϫⲓⲉⲡⲓⲧⲓⲙⲓⲁ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲏ ⲛ̄ⲧⲁⲣⲣ̄ⲁⲧⲥⲱⲧⲙ̄ ⲁⲛ ⲛ̄ⲥⲁⲡⲉⲛϣⲁϫⲉ ⲛ̄ⲧⲉⲓ̈ϩⲉ . ⲁⲛⲟⲛ ⲁⲛ ⲡⲉⲛⲧⲁⲛϫⲟⲟⲥ ϫⲉⲙⲁⲣⲟⲩⲃⲱⲕ ⲉⲡⲙⲁ ⲙ̄ⲡⲣⲟ ⲛ̄ⲥⲉϫⲓⲉⲡⲓⲧⲓⲙⲓⲁ · ⲙⲏ ⲅⲁⲣ ⲛ̄ⲧⲁⲛⲁⲁⲥ ⲁⲛ ⲉⲟⲩϩⲏⲩ ⲛⲏⲧⲛ̄ . ⲧⲁⲣⲉⲡⲛⲟⲩⲧⲉ ⲕⲱ ⲛⲏⲧⲛ̄ ⲉⲃⲟⲗ ⲛϥ̄ϣⲉⲡⲡⲉⲧⲛ̄ϣⲗⲏⲗ ⲉⲣⲟϥ ϫⲉⲁⲛⲟⲛ ϩⲉⲛⲧⲁⲗⲁⲓⲡⲱⲣⲟⲥ ·&nbsp;ⲛ̄ⲧⲛ̄ⲥⲟⲟⲩⲛ ⲁⲛ ϫⲉⲉⲛⲛⲏⲩ ⲉϩⲣⲁⲓ̈ ⲉⲛϭⲓϫ ⲙ̄ⲡⲛⲟⲩⲧⲉ ⲛ̄ⲁϣ ⲛ̄ϩⲉ ·</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲉⲛⲉⲛ̄ⲧⲉⲟⲩⲁⲑⲏⲧ ⲅⲁⲣ ⲁⲛ ⲡⲉ ·&nbsp;ⲛⲉⲣⲁϫⲟⲟⲥ ϫⲉⲉⲓ̈ⲛⲁⲃⲱⲕ ⲉⲡⲙⲁ ⲛ̄ⲛⲁϣⲏⲣⲉ · ⲉⲩⲧⲱⲛ ϩⲱⲱϥ ⲛⲟⲩϣⲏⲣⲉ , ⲉⲛⲉⲙ̄ⲡⲟⲩⲣ̄ⲡⲉⲑⲟⲟⲩ ⲅⲁⲣ , ⲛⲉⲩⲛⲁⲃⲱⲕ ⲉⲡⲧⲁⲕⲟ · ⲛ̄ⲧⲟ ϩⲱⲱⲧⲉ ⲉⲣⲉⲟⲩⲱϣ ⲉⲃⲱⲕ ⲉⲡⲧⲁⲕⲟ ⲉⲧⲉⲣⲉⲛⲉⲧⲙ̄ⲙⲁⲩ ⲛ̄ϩⲏⲧϥ̄ . ⲉⲃⲟⲗ ϫⲉⲑⲟⲧⲉ ⲙ̄ⲡⲛⲟⲩⲧⲉ ⲟⲩⲏⲩ ⲙ̄ⲙⲟ . ⲁⲩⲱ ⲛ̄ⲧⲉⲉⲓⲣⲉ ⲁⲛ ⲙ̄ⲡⲙⲉⲉⲩⲉ ⲛ̄ⲧⲟⲩϩⲁⲏ ·</p>
</div>
<div class="section" id="paragraph-08">
<h3>Paragraph 08<a class="headerlink" href="#paragraph-08" title="Permalink to this headline">¶</a></h3>
<p>ⲙⲏ ⲉⲣⲕⲁⲧⲁⲫⲣⲟⲛⲉⲓ ⲁⲛ ⲛ̄ⲧⲉⲓ̈ϩⲉ ⲙ̄ⲡⲉϩⲙⲟⲧ ⲙ̄ⲡⲛⲟⲩⲧⲉ · ⲁⲩⲱ ⲉⲣⲥⲱϣϥ̄ ⲛ̄ⲧⲉⲭⲁⲣⲓⲥ ⲉⲛⲧⲁϥⲁⲁⲥ ⲛⲙ̄ⲙⲉ ⲙⲁⲩⲁⲁⲧⲉ ⲁⲛ ·&nbsp;ⲁⲗⲗⲁ ⲛⲙ̄ⲙⲁⲛ ⲧⲏⲣⲛ̄ , ⲉⲁϥⲛ̄ⲧⲛ̄ ⲉⲃⲟⲗ ϩⲛ̄ⲧⲉϩⲣⲱ ⲙ̄ⲡⲉⲛⲓⲡⲉ ⲉⲧⲉⲡⲕⲟⲥⲙⲟⲥ ⲡⲉ · ⲉⲁϥⲥⲟⲧⲛ̄ ⲉⲃⲟⲗ ϩⲛ̄ⲧⲙⲏⲧⲉ ⲙ̄ⲡⲧⲁⲕⲟ ·</p>
</div>
<div class="section" id="paragraph-09">
<h3>Paragraph 09<a class="headerlink" href="#paragraph-09" title="Permalink to this headline">¶</a></h3>
<p>ⲁⲩⲱ ⲁϥⲛ̄ⲧⲛ̄ ⲉϩⲟⲩⲛ ⲉⲩⲧⲁⲓ̈ⲟ ⲉⲛⲙ̄ⲡϣⲁ ⲙ̄ⲙⲟϥ ⲁⲛ · ϫⲉⲕⲁⲥ ⲉⲣⲉⲡϣⲁϫⲉ ⲉⲧⲥⲏϩ ⲛⲁϫⲟⲟⲥ ⲛⲁⲓ̈ ⲛⲙ̄ⲙⲉ , ϫⲉⲡⲉⲧⲛⲁϯ ⲛ̄ϩⲉⲛⲡⲉⲑⲟⲟⲩ , ⲉⲡⲙⲁ ⲛ̄ϩⲉⲛⲡⲉⲧⲛⲁⲛⲟⲩⲟⲩ · ⲙ̄ⲡⲉⲑⲟⲟⲩ ⲛⲁⲕⲓⲙ ⲁⲛ ϩⲙ̄ⲡⲉϥⲏⲓ̈ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<p>Paragraph 01
&#8212;
ⲛ̄ⲧⲉⲧⲛ̄ⲥⲱⲧⲙ̄ ⲁⲛ ⲉⲡϫⲟⲉⲓⲥ ⲡⲛⲟⲩⲧⲉ ⲉϥϫⲱ ⲙ̄ⲙⲟⲥ ⲛ̄ⲛ̄ϣⲏⲣⲉ ⲙ̄ⲡⲓ̄ⲏ̄ⲗ̄ ⲉϥϭⲛ̄ⲁⲣⲓⲕⲉ ⲉⲣⲟⲟⲩ ⲁⲩⲱ ⲉϥⲥⲱϣϥ̄ ·&nbsp;ⲙ̄ⲙⲟⲟⲩ , ⲁⲩⲱ ⲉϥϫⲡⲓⲟ ⲙ̄ⲙⲟⲟⲩ . ϫⲉⲛ̄ⲧⲱⲧⲛ̄ ⲛ̄ⲧⲉⲧⲛ̄ⲟⲩⲗⲁⲟⲥ ⲛ̄ⲛⲁϣⲧ̄ⲙⲁⲕϩ̄ · ϭⲱϣⲧ̄ ⲙⲏⲡⲱⲥ ⲛ̄ⲧⲁⲉⲓⲛⲉ ⲛ̄ⲕⲉⲡⲗⲏⲅⲏ ⲉϫⲛ̄ⲧⲏⲩⲧⲛ̄ ⲉϥⲉⲧⲧⲏⲩⲧⲛ̄ ⲉⲃⲟⲗ ·</p>
<div class="section" id="id1">
<h3>Paragraph 02<a class="headerlink" href="#id1" title="Permalink to this headline">¶</a></h3>
<p>ⲁⲛⲟⲛ ⲇⲉ ⲧⲛ̄ⲥⲱⲧⲙ̄ ⲉⲡⲉⲛⲥⲱϣ ⲙⲛ̄ⲡⲉⲛⲧϭⲁⲓ̈ⲟ ⲉⲧⲃⲉⲧⲉⲛⲙⲛ̄ⲧⲛⲁϣⲧ̄ϩⲏⲧ ⲙⲛ̄ⲧⲉⲛⲙⲛ̄ⲧⲃⲁⲃⲉⲣⲱⲙⲉ , ⲧⲁⲓ̈ ⲉⲧⲟⲩⲙⲟⲩⲧⲉ ⲉⲣⲟⲥ ϫⲉⲧⲗⲟⲓⲙⲟⲥ . ⲛ̄ⲧⲛ̄ⲁⲓⲥⲑⲁⲛⲉ ⲁⲛ · ⲟⲩⲧⲉ ⲛ̄ⲧⲛ̄ⲉⲓⲣⲉ ⲁⲛ ⲛ̄ϩⲧⲏⲛ ⲉϫⲛ̄ⲛⲉⲛⲡⲉⲑⲟⲟⲩ · ϫⲉⲛ̄ⲛⲉⲡϫⲟⲉⲓⲥ ⲓ̄ⲥ̄ ϭⲱⲛⲧ̄ ⲉⲣⲟⲛ ⲛϥ̄ⲛⲟϫⲛ̄ ⲙⲛ̄ⲛⲉⲧⲣ̄ⲱⲃ ⲉⲧⲁⲛⲟⲙⲓⲁ ·</p>
<p>Paragraph 03
&#8212;
ⲏ ⲛ̄ⲧⲛ̄ⲥⲱⲧⲙ̄ ⲁⲛ ⲛ̄ⲧⲉⲣⲉⲙⲁⲣⲓϩⲁⲙ <a href="#id10"><span class="problematic" id="id11"><span id="id2"></span>[9]_</span></a> ⲕⲁⲧⲁⲗⲁⲗⲉⲓ , ⲁⲩⲱ ⲛⲥ̄ⲕⲣⲙ̄ⲣⲙ̄ ⲛ̄ⲥⲁⲙⲱⲩ̈ⲥⲏⲥ ϫⲉⲛ̄ⲧⲁⲩϫⲟⲟⲥ ⲛⲁⲥ ϫⲉⲟⲩ ⲛ̄ⲧⲙ̄ⲡϫⲟⲉⲓⲥ , ϫⲉⲉⲛⲉⲡⲉⲥⲉⲓⲱⲧ ⲡⲉⲛⲧⲁϥⲛⲉϫⲧⲁϥ ⲉϩⲟⲩⲛ ⲉϩⲣⲁⲥ ⲛⲉⲥⲛⲁϣⲓⲡⲉ ⲁⲛ ⲡⲉ ⲛ̄ⲥⲁϣϥ̄ ⲛ̄ϩⲟⲟⲩ , ⲙⲉⲣⲉⲥⲡⲱⲣϫ̄ ⲉⲃⲟⲗ ⲙ̄ⲡⲃⲟⲗ ⲛ̄ⲧⲡⲁⲣⲉⲙⲃⲟⲗⲏ ⲛ̄ⲥⲁϣϥ̄ ⲛ̄ϩⲟⲟⲩ <a href="#id12"><span class="problematic" id="id13"><span id="id3"></span>[10]_</span></a> · ⲉⲁⲥⲣ̄ⲡⲕⲉⲥⲱⲃϩ̄ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲛⲉϥϫⲱ ⲙ̄ⲙⲟⲥ ⲛⲁⲩ ϩⲛ̄ⲧⲉϥⲙⲛ̄ⲧⲙⲁⲓ̈ⲣⲱⲙⲉ ⲛ̄ϭⲓⲡⲣⲱⲙⲉ ⲉⲧⲟⲩⲁⲁⲃ ⲙⲱⲩ̈ⲥⲏⲥ ϫⲉϯϩⲧⲏⲕ ⲉⲣⲟⲕ ⲉⲡϩⲱⲃ ⲙ̄ⲡⲥⲱⲃϩ̄ <a href="#id14"><span class="problematic" id="id15"><span id="id5"></span>[11]_</span></a> · ⲉⲧⲉⲧⲁⲓ̈ ⲧⲉ ⲧⲕⲁⲧⲧⲁⲗⲁⲗⲓⲁ · ⲁⲛⲟⲛ ⲇⲉ ⲡⲥⲱⲃϩ̄ ⲛ̄ⲛⲉⲛⲡⲉⲑⲟⲟⲩ ⲙ̄ⲡⲉⲛⲙ̄ⲧⲟ ⲉⲃⲟⲗ ⲛ̄()ⲛⲁⲩ ⲛⲓⲙ · ⲁⲩⲱ ⲥⲉϫⲡⲓⲟ ⲙ̄ⲙⲟⲛ ⲉⲃⲟⲗ ϩⲓⲧⲙ̄ⲡϫⲟⲉⲓⲥ ⲓ̄ⲥ̄ ⲛ̄ϩⲟⲟⲩ ⲛⲓⲙ ·&nbsp;ⲁⲩⲱ ⲛ̄ⲧⲛ̄ϣⲓⲡⲉ ⲁⲛ · ⲟⲩⲇⲉ ⲙ̄ⲡⲉⲛϩⲏⲧ ϭⲛ̄ⲁⲣⲓⲕⲉ ⲉⲣⲟⲛ ⲁⲛ ⲉⲧⲣⲉⲛⲕⲧⲟⲛ ⲉⲃⲟⲗ ϩⲛ̄ⲛⲉⲛϩⲃⲏⲩⲉ ⲙ̄ⲡⲟⲛⲏⲣⲟⲛ . ⲛ̄ⲧⲛ̄ⲉⲓⲣⲉ ⲙ̄ⲡ̄ⲡⲉⲧⲛⲁⲛⲟⲩϥ ·</p>
</div>
<div class="section" id="id6">
<h3>Paragraph 05<a class="headerlink" href="#id6" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϯⲧⲁⲙⲟ ⲙ̄ⲙⲟ ϫⲉⲉϣⲱⲡⲉ ⲧⲉⲛⲁⲙⲟⲟϣⲉ ⲁⲛ ⲛ̄ⲧⲉϫⲓⲉⲡⲓⲧⲓⲙⲓⲁ ⲛ̄ⲑⲉ ⲉⲛⲧⲁⲩϫⲟⲟⲥ ⲛⲉ ·&nbsp;ϯⲙⲉⲉⲩⲉ ϫⲉⲡϭⲱⲛⲧ̄ ⲙ̄ⲡⲛⲟⲩⲧⲉ ⲛⲁⲙⲟⲟϣⲉ ⲛϥ̄ⲣ̄ϩⲱⲃ ⲛⲉ ϩⲛ̄ⲟⲩⲙⲛ̄ⲧϣⲙ̄ⲙⲟ <a href="#id16"><span class="problematic" id="id17"><span id="id7"></span>[12]_</span></a> ·&nbsp;ⲙⲛ̄ⲛ̄ⲥⲱⲥ ⲛ̄ⲧⲉⲙ̄ⲕⲁϩ ⲛ̄ϩⲏⲧ ⲉϫⲱ ⲙⲁⲩⲁⲁⲧⲉ · ⲉⲃⲟⲗ ϫⲉⲛ̄ⲧⲉⲟⲩⲥϩⲓⲙⲉ ⲉⲥϭⲟⲟⲙⲉ , ⲉⲣⲉⲉⲓⲛⲉ , ⲛⲉ ⲙ̄ⲡⲟⲩⲧⲁⲕⲟ ⲙ̄ⲙⲓⲛ ⲙ̄ⲙⲟ ϩⲛ̄ⲧⲟⲩⲧⲁⲡⲣⲟ · ⲁⲩⲱ ⲉⲣⲉⲥⲱⲕ ⲙ̄ⲡⲥⲁϩⲟⲩ ⲙ̄ⲡⲛⲟⲩⲧⲉ ⲉϩⲣⲁⲓ̈&nbsp;ⲉϫⲱ ⲙⲁⲩⲁⲁⲧⲉ :</p>
</div>
<div class="section" id="id8">
<h3>Paragraph 06<a class="headerlink" href="#id8" title="Permalink to this headline">¶</a></h3>
<p>ⲉⲓⲥ ⲡⲉⲛⲉⲓⲱⲧ ⲇⲉ ⲟⲛ ⲁⲡⲁ ⲓ̈ⲥⲁⲁⲕ ⲁⲛⲧⲛ̄ⲛⲟⲟⲩϥ ϣⲁⲣⲱⲧⲛ̄ ⲙⲛ̄ⲛ̄ⲕⲉϩⲗ̄ⲗⲟⲓ̈ ⲉⲧⲣⲉⲩⲙⲉϣⲧ̄ⲛⲉⲧⲛ̄ϣⲁϫⲉ . ⲁⲩⲱ ⲙ̄ⲡⲣ̄ϩⲉⲡⲗⲁⲁⲩ ⲛ̄ϩⲱⲃ ⲉⲣⲟϥ ·&nbsp;ⲙⲁⲣⲉϥⲉⲓ ϣⲁⲣⲟⲛ ⲉⲃⲟⲗ ϩⲓⲧⲟⲧⲧⲏⲩⲧⲛ̄ ϩⲛ̄ⲟⲩⲙ̄ⲧⲟⲛ ⲛ̄ϩⲏⲧ <a href="#id18"><span class="problematic" id="id19"><span id="id9"></span>[13]_</span></a> :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>