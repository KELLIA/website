<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>13. To Aphtonia &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">13. <em>To Aphtonia</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
<li><a class="reference internal" href="#id6">Paragraph 06</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id7">Paragraph 01</a></li>
<li><a class="reference internal" href="#id8">Paragraph 02</a></li>
<li><a class="reference internal" href="#id9">Paragraph 03</a></li>
<li><a class="reference internal" href="#id10">Paragraph 04</a></li>
<li><a class="reference internal" href="#id11">Paragraph 05</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexA/ZoegaCCIV/13.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-aphtonia">
<h1>13. <em>To Aphtonia</em><a class="headerlink" href="#to-aphtonia" title="Permalink to this headline">¶</a></h1>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲁⲣϯⲉⲟⲟⲩ ⲙ̄ⲡⲛⲟⲩⲧⲉ ⲧⲱⲛⲉ . ⲉⲓ̈ϣⲁϫⲉ ⲉⲣⲟ ⲛ̄ⲧⲟ ⲁⲫⲑⲟⲛⲓⲁ ⲧϣⲉⲉⲣⲉ ⲙ̄ⲡⲕⲟⲙⲉⲥ ⲁⲗⲉⲝⲁⲛⲇⲣⲟⲥ ·&nbsp;ⲏ ⲁⲣⲧⲁⲓ̈ⲉⲡⲙⲁ ⲉⲛⲧⲁⲩⲥⲁⲛⲟⲩϣⲉ ⲛ̄ϩⲏⲧϥ̄ ⲕⲁⲧⲁⲡⲛⲟⲩⲧⲉ ⲁⲩⲱ ⲕⲁⲧⲁⲡⲕⲟⲥⲙⲟⲥ , ϩⲛ̄ⲛⲟⲩϣⲁϫⲉ ⲙⲛ̄ⲛⲟⲩϩⲃⲏⲩⲉ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲉⲛⲉⲙ̄ⲡⲉⲡⲟⲩϩⲏⲧ ⲧⲁⲕⲟ . ⲛⲉⲣⲁⲥⲱϣⲡⲙⲁ ⲁⲛ ⲉⲧⲉⲛ̄ϩⲏⲧϥ̄ · ⲏ ⲛⲉⲣⲁⲧϭⲁⲓ̈ⲉⲛⲉⲥⲛⲏⲩ ⲉⲧϩⲙ̄ⲡⲙⲁ ⲛⲙ̄ⲙⲉ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲥⲉⲙⲟⲩⲧⲉ ⲙⲉⲛ ⲉⲣⲟ ϩⲙ̄ⲡⲟⲩⲣⲁⲛ ϫⲉⲁⲫⲑⲟⲛⲓⲁ · ⲧⲉⲫⲑⲟⲛⲉⲓ ⲇⲉ ⲉⲣⲟ ⲙⲁⲩⲁⲁⲧⲉ · ⲁⲩⲱ ⲧⲉⲟ ⲛ̄ⲃⲁⲥⲕⲁⲛⲟⲥ ⲉⲣⲟ ⲙ̄ⲙⲓⲛ ⲙ̄ⲙⲟ · ⲉⲣⲟⲩⲱϣ ⲉⲧⲁⲕⲉⲧⲟⲩⲯⲩⲭⲏ ⲉⲧⲉⲙ̄ⲡⲕⲟⲥⲙⲟⲥ ⲧⲏⲣϥ̄ ⲙ̄ⲡϣⲁ ⲙ̄ⲙⲟⲥ ⲁⲛ · ⲁⲩⲱ ⲉⲥⲱⲣⲙ̄ ⲛ̄ⲛⲟⲩϩⲓⲥⲉ ⲉⲡϫⲓⲛϫⲏ · ⲉⲃⲟⲗ ϫⲉⲁⲣⲕⲁⲡⲙⲁ ⲙ̄ⲡⲥⲁⲧⲁⲛⲁⲥ ⲉϩⲟⲩⲛ ⲉⲣⲟ ⲉⲧⲣⲉϥⲡⲱⲱⲛⲉ ⲙⲡⲟⲩϩⲏⲧ · ⲁⲩⲱ ⲛϥ̄ⲥⲣⲙ̄ⲣⲱⲙⲉ ⲛ̄ⲑⲉ ⲛ̄ⲛⲓⲉⲥⲟⲟⲩ ⲉⲧⲟ ⲛ̄ϩⲟⲟⲗⲉ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲧⲁⲑⲏⲧ ⲁⲩⲱ ⲧⲁⲧⲥⲃⲱ ⲉⲧⲉⲙⲛ̄ⲥⲃⲱ ⲙ̄ⲙⲟⲥ · ⲉⲛⲉⲟⲩⲛ̄ⲉⲡⲓⲥⲧⲏⲙⲏ ⲅⲁⲣ ⲙ̄ⲙⲟ · ⲕⲁⲛ ⲁⲩⲙⲓϣⲉ ⲛⲙ̄ⲙⲉ ⲛⲁⲙⲉ ⲧⲉⲏⲡ ⲉⲕⲁⲣⲱⲙⲉ ⲉⲉⲓⲙⲉ ϫⲉⲉⲧⲉⲧⲛ̄ⲟ ⲛ̄ⲁϣ ⲛ̄ϩⲉ ⲛ̄ϩⲟⲩⲛ ⲙ̄ⲡⲉⲧⲛ̄ⲙⲁ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲙⲁⲗⲓⲥⲧⲁ ⲉⲁⲣϫⲟⲟⲩ ⲙ̄ⲡⲟⲩⲉⲓⲱⲧ ⲙⲛ̄ⲧⲟⲩⲙⲁⲁⲩ, ϫⲉⲁⲩⲙⲓϣⲉ ⲛⲙ̄ⲙⲁⲓ̈ · ⲏ ϫⲉⲁⲩϩⲟⲟⲩϣ ⲉⲣⲟⲓ̈ · ⲉⲣϫⲓϭⲟⲗ ⲉⲙⲡⲟⲩⲙⲓϣⲉ ⲛⲙ̄ⲙⲉ ⲟⲩⲧⲉ ⲙ̄ⲡⲟⲩϩⲟⲟⲩϣ ⲉⲣⲟ ·&nbsp;ⲛ̄ⲧⲁⲩⲙⲓϣⲉ ⲛⲙ̄ⲙⲉ ϫⲉⲁⲩϯ ⲛⲉ ⲟⲩⲉⲡⲓⲥⲧⲏⲙⲏ ϩⲙ̄ⲡⲧⲣⲉⲡⲁⲣⲁⲃⲁ ⲛ̄ⲧⲉⲛⲧⲟⲗⲏ ⲛ̄ⲧⲉϫⲓϩⲛⲟ ⲛ̄ⲧⲟⲟⲧⲟⲩ ⲛ̄ⲛⲟⲩⲉⲓⲟⲧⲉ ⲟⲩⲉϣ ⲛ̄ϣⲓⲛⲉ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲛ̄ⲧⲁⲣϣⲓⲛⲉ ⲛ̄ⲥⲁⲟⲩ ⲉⲣⲉⲣ̄ⲭⲣⲉⲓⲁ ⲛⲁϥ · ⲁⲩⲧⲥ̄ⲧⲟ ⲉⲃⲟⲗ · ⲏ ⲉⲙⲡⲟⲩⲧⲁⲁϥ ⲛⲉ · ⲉⲣϣⲁⲛϫⲟⲟⲥ ⲙ̄ⲡⲟⲩⲉⲓⲱⲧ ⲙⲛ̄ⲧⲟⲩⲙⲁⲁⲩ . ⲉⲛⲣ̄ϩⲟⲧⲉ · ⲙⲁⲗⲓⲥⲧⲁ ⲉⲣϫⲓϭⲟⲗ · ⲟⲩⲕⲟⲩⲛ ⲧⲉⲟⲩⲱϣ ⲉⲧⲣⲉⲛⲧⲁⲙⲟⲟⲩ ⲉⲛⲟⲩϩⲃⲏⲩⲉ ⲙ̄ⲙⲛ̄ⲧⲥⲟϭ ⲉⲧⲉⲉⲓⲣⲉ ⲙ̄ⲙⲟⲟⲩ · ⲙⲛ̄ⲛⲟⲩϫⲓⲟⲩⲉ ⲙⲛ̄ⲛⲟⲩϯⲧⲱⲛ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲧⲃⲗ̄ⲗⲏ ⲛⲁⲙⲉ ⲉⲧϫⲟⲡϫⲡ̄ ⲙ̄ⲙⲉⲉⲣⲉ ⲛ̄ⲑⲉ ⲛ̄ⲛⲉⲧϩⲛ̄ⲧⲡⲁϣⲉ ⲛ̄ⲧⲉⲩϣⲏ · ⲁⲩⲱ ⲛ̄ⲑⲉ ⲛ̄ⲛⲓⲃⲗ̄ⲗⲉ , ⲉⲧⲉⲙⲛ̄ⲃⲁⲗ ⲙ̄ⲙⲟⲟⲩ · ⲉⲃⲟⲗ ⲧⲱⲛ ϫⲉⲉⲣⲉⲛⲟⲩⲉⲓⲟⲧⲉ ⲛ̄ⲃⲟⲗ ϩⲙ̄ⲡⲕⲟⲥⲙⲟⲥ ⲛⲁⲥⲱⲧⲙ̄ ⲉⲡⲟⲩϣⲁϫⲉ ⲛ̄ϩⲟⲩⲛ ϩⲙ̄ⲡⲉⲓ̈ⲙⲁ · ⲛ̄ⲧⲛ̄ⲧⲙ̄ⲉⲓⲙⲉ ⲁⲛⲟⲛ ϩⲛ̄ⲑⲉⲛⲉⲉⲧⲏ ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲡⲉⲁⲩϫⲓⲧⲉ ⲛ̄ϭⲟⲛⲥ̄ ⲛⲁⲙⲉ ⲏ ⲁⲩⲑⲙ̄ⲕⲟ ⲏ ⲁⲩⲗⲩⲡⲉⲓ ⲙ̄ⲙⲟ · ⲛⲉⲣⲉⲏⲡ ⲡⲉ ⲉⲧⲁⲙⲟⲛ ⲉⲡⲟⲩⲙ̄ⲕⲁϩ · ⲧⲁⲣⲛ̄ⲉⲓⲙⲉ ϫⲉⲉⲣⲉϫⲉⲙⲉ. ϫⲛ̄ ⲙ̄ⲙⲟⲛ · ⲏ ⲛ̄ⲧⲉⲧⲁⲙⲉⲧⲟⲩⲙⲁⲁⲩ ⲉⲧϩⲙ̄ⲡⲙⲁ ϩⲁⲧⲏ · ⲉϣⲱⲡⲉ ⲉⲣⲉⲙⲟⲩⲧⲉ ⲉⲣⲟⲥ ⲁⲛ ⲙ̄ⲙⲁⲧⲉ ϩⲛ̄ⲧⲟⲩⲧⲁⲡⲣⲟ ϫⲉⲙⲁⲁⲩ. ⲉⲣⲉⲡⲟⲩϩⲏⲧ ⲇⲉ ⲟⲩⲏⲩ ⲛ̄ⲥⲁⲃⲟⲗ ⲙ̄ⲙⲟⲥ. ⲛ̄ⲑⲉ ⲉⲧⲥⲏϩ ϫⲉⲡⲉⲓ̈ⲗⲁⲟⲥ ⲧⲁⲓ̈ⲟ ⲙ̄ⲙⲟⲓ̈ ϩⲛ̄ⲛⲉⲩⲥⲡⲟⲧⲟⲩ · ⲡⲉⲩϩⲏⲧ ⲇⲉ ⲟⲩⲏⲩ ⲛ̄ⲥⲁⲛⲃⲟⲗ ⲙ̄ⲙⲟⲓ̈ ·</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲉⲛⲉⲙ̄ⲡⲉⲡⲟⲩϩⲏⲧ ⲅⲁⲣ ⲛ̄ⲁⲧⲥⲃⲱ ⲣ̄ⲕⲁⲕⲉ &lt;pb n=&#8221;247&#8221;/&gt; ⲉⲣⲟ. ⲛⲉⲣⲁⲕⲁⲧⲁⲫⲣⲟⲛⲉⲓⲡⲉ ⲛ̄ⲛⲟⲩⲉⲓⲟⲧⲉ ⲉⲧϩⲛ̄ⲧⲥⲩⲛⲁⲅⲱⲅⲏ ⲛⲙ̄ⲙⲉ · ⲏ ⲛⲉⲣⲁⲥⲱϣ ⲛ̄ⲛⲉⲥⲛⲏⲩ, ⲉⲧⲉⲣⲉⲟⲩⲏϩ ⲛⲙ̄ⲙⲁⲩ ϩⲛ̄ⲧⲟⲩⲙⲛ̄ⲧϫⲁⲥⲓϩⲏⲧ · ⲙⲛ̄ⲧⲟⲩⲙⲛ̄ⲧⲃⲁⲃⲉⲣⲱⲙⲉ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲏ ⲉⲛⲉⲙ̄ⲡⲉⲕⲱ ⲛ̄ⲥⲱ ⲛ̄ⲧⲉⲥⲃⲱ ⲙⲛ̄ⲧⲙⲛ̄ⲧⲣⲙ̄ⲛ̄ϩⲏⲧ. ⲁⲩⲱ ⲛ̄ⲧⲉⲙⲉⲣⲉⲡ̄ⲡⲉⲑⲟⲟⲩ, ⲉϩⲟⲩⲉⲡⲡⲉⲧⲛⲁⲛⲟⲩϥ. ⲛⲉⲣⲁⲙⲉⲗⲉⲧⲁⲡⲉ ⲛ̄ϩⲉⲛϣⲁϫⲉ ⲉⲩⲃⲟⲟⲛⲉ · ⲛ̄ⲧⲉϫⲟⲟⲥ ϩⲛ̄ⲧⲟⲩⲧⲁⲡⲣⲟ ⲉⲧⲙⲉϩ ⲛ̄ⲥⲁϩⲟⲩ ϩⲓⲥⲓϣⲉ, ϫⲉϯⲛⲁⲃⲱⲕ ⲉⲕⲉϩⲉⲛⲉⲉⲧⲏ ·</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ⲛ̄ⲧⲁⲡⲉⲓ̈ⲙⲁ ϫⲓⲧⲉ ⲛ̄ϭⲟⲛⲥ̄ ϩⲛ̄ⲟⲩ · ⲏ ⲟⲩⲡⲉ ⲡⲃⲁⲣⲟⲥ ⲉⲛⲧⲁⲩⲟⲩⲁϩϥ̄ ⲉϫⲱ · ⲛ̄ⲥⲁⲃⲏⲗ ϫⲉⲁⲩϫⲟⲟⲥ ⲛⲉ ϫⲉⲙ̄ⲡⲣ̄ⲡⲁⲣⲁⲃⲁ ⲛ̄ⲧⲉⲛⲧⲟⲗⲏ ⲙ̄ⲡⲛⲟⲩⲧⲉ · ⲉⲃⲟⲗ ϫⲉⲁⲣϯϣⲟⲟⲩ , ⲁⲩⲱ ⲙⲉⲥⲟⲩⲁⲫⲓ ⲛ̄ⲟⲩⲗⲉⲗⲟⲩ ⲉⲥϩⲙ̄ⲡⲏⲓ̈ ⲛⲙ̄ⲙⲉ ϫⲉⲕⲁⲥ ⲉⲧⲉⲧⲛⲁϣⲱⲡⲉ ⲛ̄ϫⲣⲟⲡ ⲁⲩⲱ ⲛ̄ⲥⲕⲁⲛⲇⲁⲗⲟⲛ ⲛ̄ⲛⲉⲧⲛ̄ⲉⲣⲏⲩ ·</p>
</div>
<div class="section" id="id6">
<h3>Paragraph 06<a class="headerlink" href="#id6" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϯϩⲟⲙⲟⲗⲟⲅⲉⲓ ⲛⲉ ϫⲉⲉϣⲱⲡⲉ ⲉⲣⲉⲧⲙ̄ⲕⲁⲉⲡⲓⲥⲧⲏⲙⲏ ⲙ̄ⲙⲟ ⲁⲩⲱ ⲛ̄ⲧⲉϥⲓⲧⲉⲓ̈ⲙⲛ̄ⲧⲁⲧⲥⲱⲧⲙ̄ ⲉⲃⲟⲗ ⲙ̄ⲙⲟ ⲙⲛ̄ⲛⲓϯⲧⲱⲛ ⲉⲡϫⲓⲛϫⲏ . ϯⲛⲁⲧⲣⲉⲡⲟⲩϩⲏⲧ ⲙ̄ⲕⲁϩ · ⲁⲩⲱ ϯⲛⲁⲧⲣⲉⲩⲉⲓⲣⲉ ⲛⲉ ⲕⲁⲧⲁⲡⲉⲛⲧⲁϥⲉⲓ ⲉⲃⲟⲗ ϩⲛ̄ⲧⲟⲩⲧⲁⲡⲣⲟ ·</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id7">
<h3>Paragraph 01<a class="headerlink" href="#id7" title="Permalink to this headline">¶</a></h3>
<p>ⲛⲁⲙⲉ ϯⲙⲟⲕϩ̄ ⲛ̄ϩⲏⲧ ⲛⲁⲓ̈ , ⲛⲙ̄ⲙⲉ , ⲏ ⲛⲙ̄ⲙⲏⲧⲛ̄ · ⲉⲓ̈ⲣ̄ϩⲟⲧⲉ ϫⲉⲙⲏⲡⲟⲧⲉ ⲛ̄ⲑⲉ ⲉⲛⲧⲁⲡϩⲟϥ ⲉⲝⲁⲡⲁⲧⲁ ⲛ̄ⲉⲩϩⲁ ϩⲛ̄ⲧⲉϥⲡⲁⲛⲟⲩⲣⲅⲓⲁ ⲛ̄ⲥⲉⲧⲁⲕⲟ ⲛ̄ϭⲓⲛⲉⲧⲛ̄ϩⲏⲧ ⲉⲃⲟⲗ ϩⲛ̄ⲧⲙⲛ̄ⲧϩⲁⲡⲗⲟⲩⲥ ⲙⲛ̄ⲡⲧⲃ̄ⲃⲟ ⲉⲧϫⲓ ⲉϩⲟⲩⲛ ⲉⲡⲉⲭ̄ⲥ̄ :</p>
</div>
<div class="section" id="id8">
<h3>Paragraph 02<a class="headerlink" href="#id8" title="Permalink to this headline">¶</a></h3>
<p>ⲉϣϫⲉ ⲧⲉⲧⲙ̄ⲙⲁⲩ ⲙ̄ⲡϥ̄ ⲕⲁⲁⲥ ϩⲙ̄ⲡⲡⲁⲣⲁⲇⲉⲓⲥⲟⲥ ⲉϥⲛⲁϯⲥⲟ ⲉⲣⲟ . ⲏ ⲉⲣⲱⲧⲛ̄ ϩⲙ̄ⲡⲧⲣⲉⲧⲛ̄ⲕⲁⲙⲁ ⲛⲁϥ ⲛ̄ϩⲏⲧⲧⲏⲩⲧⲛ̄ · ⲁⲩⲱ ⲛ̄ⲧⲉⲧⲛ̄ϣⲱⲡ ⲉⲣⲱⲧⲛ̄ ⲛ̄ⲛⲉϥϣⲟϫⲛⲉ ⲛ̄ⲕⲣⲟϥ ⲙⲛ̄ⲛⲉϥϩⲃⲏⲩⲉ ⲙ̄ⲡⲟⲛⲏⲣⲟⲛ ·&nbsp;ⲛϥ̄ⲛⲁϣϭⲙ̄ϭⲟⲙ ⲅⲁⲣ ⲁⲛ ⲉⲛⲉⲧⲣ̄ϩⲟⲧⲉ ϩⲏⲧϥ̄ ⲙ̄ⲡⲛⲟⲩⲧⲉ . ⲛⲁⲓ̈ ⲉⲧⲉⲣⲉⲡⲉⲭ̄ⲥ̄ ϣⲟⲟⲡ ⲛⲁⲩ ⲛ̄ⲃⲟⲏⲑⲟⲥ , ⲁⲩⲱ ⲛ̄ⲥⲕⲉⲡⲁⲥⲧⲏⲥ · ⲛ̄ⲑⲉ ⲉⲧⲥⲏϩ ϫⲉⲡⲉⲧⲙⲓϣⲉ ⲉϫⲱⲕⲡⲉ ⲡⲉⲕⲃⲟⲏⲑⲟⲥ , ⲁⲩⲱ ⲧⲥⲏϥⲉⲡⲉ ⲙ̄ⲡⲉⲕϣⲟⲩϣⲟⲩ ⲁⲩⲱ ⲡⲉⲟⲟⲩ ⲙ̄ⲡⲉⲥⲧⲉⲣⲉⲱⲙⲁ ·</p>
</div>
<div class="section" id="id9">
<h3>Paragraph 03<a class="headerlink" href="#id9" title="Permalink to this headline">¶</a></h3>
<p>ⲡⲉⲧⲛⲛⲁⲙⲉⲣⲉⲡⲡⲉⲑⲟⲟⲩ , ⲛ̄ⲧⲟϥ ⲡⲉⲧⲛⲁⲧⲁⲕⲟ · ⲁⲩⲱ ⲛ̄ⲧⲟϥ ⲡⲉⲧⲉⲣⲉⲡⲇⲓⲁⲃⲟⲗⲟⲥ ⲛⲁϭⲙ̄ϭⲟⲙ ⲉⲣⲟϥ ϩⲛ̄ⲛⲉϥϩⲃⲏⲩⲉ ⲙ̄ⲙⲛ̄ⲧⲣⲉϥϩⲉⲧⲃ̄ⲯⲩⲭⲏ ·&nbsp;ⲡⲥⲟⲫⲟⲥ ⲇⲉ ⲛ̄ⲧⲟϥ ⲉⲧⲙⲉ ⲛ̄ⲧⲉⲥⲃⲱ . ϥⲛⲁϣⲱⲡ ⲉⲣⲟϥ ⲛ̄ⲧⲉⲛⲧⲟⲗⲏ · ⲁⲩⲱ ⲡⲣⲙ̄ⲛ̄ϩⲏⲧ ⲉⲧⲣ̄ϩⲟⲧⲉ ϩⲏⲧϥ̄ ⲙ̄ⲡϫⲟⲉⲓⲥ · ⲛⲁϫⲡⲟ ⲛⲁϥ ⲛ̄ⲟⲩⲣ̄ϩⲙ̄ⲙⲉ ·</p>
</div>
<div class="section" id="id10">
<h3>Paragraph 04<a class="headerlink" href="#id10" title="Permalink to this headline">¶</a></h3>
<p>ⲡⲗⲏⲛ ⲙⲁⲣⲓⲥⲱⲧⲙ̄ ϫⲉⲁⲣϯⲙ̄ⲧⲟⲛ ⲛ̄ⲛⲟⲩⲉⲓⲟⲧⲉ ⲉⲧϩⲙ̄ⲡⲙⲁ ⲛⲙ̄ⲙⲉ · ⲁⲩⲱ ⲛ̄ⲧⲉⲥⲱⲧⲙ̄ ⲛ̄ⲥⲱⲟⲩ ϩⲛ̄ϩⲱⲃ ⲛⲓⲙ · ⲧⲁⲣⲉⲡⲉⲛϩⲏⲧ ⲙ̄ⲧⲟⲛ · ⲁⲩⲱ ⲛ̄ⲧⲟ ϩⲱⲱⲧⲉ ⲛ̄ⲧⲉⲥⲉⲓ ⲙ̄ⲡⲟⲩⲧⲱⲧ ⲛ̄ϩⲏⲧ ·</p>
</div>
<div class="section" id="id11">
<h3>Paragraph 05<a class="headerlink" href="#id11" title="Permalink to this headline">¶</a></h3>
<p>ⲉϣⲱⲡⲉ ⲇⲉ ⲟⲛ · ⲉⲟⲩⲛ̄ⲧⲉ ⲟⲩϣⲁϫⲉ ⲉϫⲟⲟϥ . ⲉⲓⲥ ⲛ̄ϩⲗ̄ⲗⲟⲉⲓ ⲛⲉⲛⲉⲓⲟⲧⲉ ⲁⲩⲱ ⲛⲉⲛⲥⲛⲏⲩ ⲁⲩⲉⲓ ϣⲁⲣⲱⲧⲛ̄ · ⲧⲁⲩⲟⲩⲟϥ ⲉⲣⲟⲟⲩ · ⲁⲩⲱ ⲛ̄ⲣⲱⲣⲛ̄ ⲧⲏⲣⲧⲛ̄ · ⲡⲉⲟⲩⲛ̄ⲧⲏⲧⲛ̄ ϣⲁϫⲉ ⲙ̄ⲙⲁⲩ ⲏ ⲗⲁⲁⲩ ⲛ̄ϩⲱⲃ · ϩⲙ̄ⲡⲉⲧⲛ̄ⲙⲁ · ⲙ̄ⲡⲣ̄ϭⲱ ⲛ̄ⲟⲩⲉϣ ⲛ̄ⲧⲁⲙⲟⲟⲩ ⲛ̄ⲧⲉⲧⲛ̄ⲧⲙ̄ϩⲉⲡⲗⲁⲁⲩ ⲛ̄ϩⲱⲃ ⲉⲣⲟⲟⲩ · ϫⲉⲕⲁⲥ ⲉⲣⲉⲡⲉⲛϩⲏⲧ ⲛⲁⲙ̄ⲧⲟⲛ ⲧⲏⲣⲛ̄ ϩⲓⲟⲩⲥⲟⲡ ⲁⲛⲟⲛ ⲁⲩⲱ ⲛ̄ⲧϣⲧⲛ̄ : ⲁⲩⲱ ⲟⲛ ⲛ̄ⲧⲉⲡϫⲟⲉⲓⲥ ⲧϣⲧ ⲛ̄ϩⲏⲧ ⲉϫⲱⲛ :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>