<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>28. To Matthew &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
    <link rel="up" title="BM Or. 8810, 15-90" href="index.html" />
    <link rel="next" title="29. To Antinoe" href="29.html" />
    <link rel="prev" title="27. To the Brethren on Maintaining Unity" href="27.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul class="current">
<li class="toctree-l1 current"><a class="reference internal" href="../index.html">Codex A / MONB.BA</a><ul class="current">
<li class="toctree-l2"><a class="reference internal" href="../K_965/index.html">K. 965</a><ul>
<li class="toctree-l3"><a class="reference internal" href="../K_965/6.html">6. <em>On Strife in the Community</em></a></li>
<li class="toctree-l3"><a class="reference internal" href="../K_965/7.html">7. <em>On Eschewing Evil</em></a></li>
</ul>
</li>
<li class="toctree-l2"><a class="reference internal" href="../Ryl_63/index.html">Ryl. 63</a><ul>
<li class="toctree-l3"><a class="reference internal" href="../Ryl_63/35.html">35. <em>A Denunciation of an Erring Nun</em></a></li>
</ul>
</li>
<li class="toctree-l2"><a class="reference internal" href="../ZoegaCCIV/index.html">Zoega CCIV</a><ul>
<li class="toctree-l3"><a class="reference internal" href="../ZoegaCCIV/1.html">1. <em>On Vigilance</em></a></li>
<li class="toctree-l3"><a class="reference internal" href="../ZoegaCCIV/2.html">2. <em>Exhorations</em></a></li>
<li class="toctree-l3"><a class="reference internal" href="../ZoegaCCIV/11.html">11. <em>To an Erring Monk</em></a></li>
<li class="toctree-l3"><a class="reference internal" href="../ZoegaCCIV/12.html">12. <em>Reproofs and Monastic Rules</em></a></li>
<li class="toctree-l3"><a class="reference internal" href="../ZoegaCCIV/13.html">13. <em>To Aphtonia</em></a></li>
<li class="toctree-l3"><a class="reference internal" href="../ZoegaCCIV/14.html">14. <em>To Antinoe</em></a></li>
</ul>
</li>
<li class="toctree-l2 current"><a class="reference internal" href="index.html">BM Or. 8810, 15-90</a><ul class="current">
<li class="toctree-l3"><a class="reference internal" href="20.html">20. <em>To Mary, Mother of John, and Talou</em></a></li>
<li class="toctree-l3"><a class="reference internal" href="21.html">21. <em>To Nuns who are Disrupting the Community</em></a></li>
<li class="toctree-l3"><a class="reference internal" href="22.html">22. <em>To Mary, Sister of Matai</em></a></li>
<li class="toctree-l3"><a class="reference internal" href="23.html">23. <em>On Theft and Deceitful Behaviour</em></a></li>
<li class="toctree-l3"><a class="reference internal" href="24.html">24. <em>On Stealing from the Sick</em></a></li>
<li class="toctree-l3"><a class="reference internal" href="25.html">25. <em>To Thieving Nuns</em></a></li>
<li class="toctree-l3"><a class="reference internal" href="26.html">26.  <em>On Transgressing the Laws of God and the Precepts of the Fathers</em></a></li>
<li class="toctree-l3"><a class="reference internal" href="27.html">27. <em>To the Brethren on Maintaining Unity</em></a></li>
<li class="toctree-l3 current"><a class="current reference internal" href="">28. <em>To Matthew</em></a></li>
<li class="toctree-l3"><a class="reference internal" href="29.html">29. <em>To Antinoe</em></a></li>
<li class="toctree-l3"><a class="reference internal" href="30.html">30. <em>To Herai</em></a></li>
<li class="toctree-l3"><a class="reference internal" href="31.html">31. <em>On Those who Have Renounced Their Constancy</em></a></li>
<li class="toctree-l3"><a class="reference internal" href="32.html">32. <em>To Herai</em></a></li>
<li class="toctree-l3"><a class="reference internal" href="33.html">33. <em>Besa&#8217;s Defence against Unjust Accusations</em></a></li>
<li class="toctree-l3"><a class="reference internal" href="34.html">34. <em>Continuation of Besa&#8217;s Defence</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul>
<li class="toctree-l2"><a class="reference internal" href="../../codexB/Insinger57/index.html">Insinger 57</a><ul>
<li class="toctree-l3"><a class="reference internal" href="../../codexB/Insinger57/8.html">8. <em>On Sins of the Tongue</em></a></li>
</ul>
</li>
<li class="toctree-l2"><a class="reference internal" href="../../codexB/Paris130(1)_8-13/index.html">Pris 130(1), 8-13</a><ul>
<li class="toctree-l3"><a class="reference internal" href="../../codexB/Paris130(1)_8-13/3.html">3. <em>On the Punishment of Sinners</em></a></li>
</ul>
</li>
<li class="toctree-l2"><a class="reference internal" href="../../codexB/Paris130(1)_20/index.html">Paris 130(1), 20</a><ul>
<li class="toctree-l3"><a class="reference internal" href="../../codexB/Paris130(1)_20/9.html">9. <em>On Obedience</em></a></li>
</ul>
</li>
<li class="toctree-l2"><a class="reference internal" href="../../codexB/Paris130(1)_21/index.html">Paris 130(1), 21</a><ul>
<li class="toctree-l3"><a class="reference internal" href="../../codexB/Paris130(1)_21/10.html">10. <em>On Obedience</em></a></li>
</ul>
</li>
<li class="toctree-l2"><a class="reference internal" href="../../codexB/ZoegaCCV/index.html">Zoega CCV</a><ul>
<li class="toctree-l3"><a class="reference internal" href="../../codexB/ZoegaCCV/4.html">4. *On Repentence</a></li>
<li class="toctree-l3"><a class="reference internal" href="../../codexB/ZoegaCCV/5.html">5. <em>On Faith, Repentance, and Vigilance</em></a></li>
</ul>
</li>
<li class="toctree-l2"><a class="reference internal" href="../../codexB/ZoegaCCVI/index.html">Zoega CCVI</a><ul>
<li class="toctree-l3"><a class="reference internal" href="../../codexB/ZoegaCCVI/15.html">15. <em>On Lack of Food</em></a></li>
<li class="toctree-l3"><a class="reference internal" href="../../codexB/ZoegaCCVI/16.html">16. <em>On a Famine</em></a></li>
<li class="toctree-l3"><a class="reference internal" href="../../codexB/ZoegaCCVI/17.html">17. <em>Admonitions to Sinners</em></a></li>
<li class="toctree-l3"><a class="reference internal" href="../../codexB/ZoegaCCVI/18.html">18. <em>To Sinful Nuns</em></a></li>
<li class="toctree-l3"><a class="reference internal" href="../../codexB/ZoegaCCVI/19.html">19. <em>On the Sinfulness of the Community</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexC/index.html">Codex C</a><ul>
<li class="toctree-l2"><a class="reference internal" href="../../codexC/BM175/index.html">BM 175</a><ul>
<li class="toctree-l3"><a class="reference internal" href="../../codexC/BM175/36.html">36. <em>On Individual Responsibility for Sins</em></a></li>
<li class="toctree-l3"><a class="reference internal" href="../../codexC/BM175/37.html">37. <em>On the Responsiblities of the Superiors in a Convent</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul>
<li class="toctree-l2"><a class="reference internal" href="../../codexD/ZoegaCCVII/index.html">Zoega CCVII</a><ul>
<li class="toctree-l3"><a class="reference internal" href="../../codexD/ZoegaCCVII/38.html">38. <em>A Catechesis Commemorating Shenoute</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul>
<li class="toctree-l2"><a class="reference internal" href="../../codexE/ZoegaCCXXXVIII/index.html">Zoega CCXXXVIII</a><ul>
<li class="toctree-l3"><a class="reference internal" href="../../codexE/ZoegaCCXXXVIII/39.html">39. <em>To a Nun in Charge in a Convent</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul>
<li class="toctree-l2"><a class="reference internal" href="../../codexF/Paris130(5)_127/index.html">Paris 130(5)</a><ul>
<li class="toctree-l3"><a class="reference internal" href="../../codexF/Paris130(5)_127/40.html">40. <em>Fragment</em></a></li>
<li class="toctree-l3"><a class="reference internal" href="../../codexF/Paris130(5)_127/41.html">41. <em>To the Dignitries and People of the Villages</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul>
<li class="toctree-l2"><a class="reference internal" href="../../codexH/K_923/index.html">K. 923</a><ul>
<li class="toctree-l3"><a class="reference internal" href="../../codexH/K_923/43.html">43. <em>On Favouritism</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul>
<li class="toctree-l2"><a class="reference internal" href="../../codexI/Paris130(5)_42/index.html">Paris 130(5), 42</a><ul>
<li class="toctree-l3"><a class="reference internal" href="../../codexI/Paris130(5)_42/44.html">44. <em>On Forsaking Sunfulness</em></a></li>
</ul>
</li>
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">28. <em>To Matthew</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
<li><a class="reference internal" href="#id6">Paragraph 06</a></li>
<li><a class="reference internal" href="#paragraph-07">Paragraph 07</a></li>
<li><a class="reference internal" href="#paragraph-08">Paragraph 08</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id7">Paragraph 01</a></li>
<li><a class="reference internal" href="#id8">Paragraph 02</a></li>
<li><a class="reference internal" href="#id9">Paragraph 03</a></li>
<li><a class="reference internal" href="#id10">Paragraph 04</a></li>
<li><a class="reference internal" href="#id11">Paragraph 05</a></li>
</ul>
</li>
<li><a class="reference internal" href="#chapter-04">Chapter 04</a><ul>
<li><a class="reference internal" href="#id12">Paragraph 01</a></li>
<li><a class="reference internal" href="#id13">Paragraph 02</a></li>
<li><a class="reference internal" href="#id14">Paragraph 03</a></li>
<li><a class="reference internal" href="#id15">Paragraph 04</a></li>
<li><a class="reference internal" href="#id16">Paragraph 05</a></li>
<li><a class="reference internal" href="#id17">Paragraph 06</a></li>
</ul>
</li>
<li><a class="reference internal" href="#chapter-05">Chapter 05</a><ul>
<li><a class="reference internal" href="#id18">Paragraph 01</a></li>
<li><a class="reference internal" href="#id19">Paragraph 02</a></li>
<li><a class="reference internal" href="#id20">Paragraph 03</a></li>
<li><a class="reference internal" href="#id21">Paragraph 04</a></li>
<li><a class="reference internal" href="#id22">Paragraph 05</a></li>
<li><a class="reference internal" href="#id24">Paragraph 06</a></li>
<li><a class="reference internal" href="#id25">Paragraph 07</a></li>
<li><a class="reference internal" href="#id26">Paragraph 08</a></li>
</ul>
</li>
</ul>
</li>
</ul>
</ul>
</li>
              
            
            
              
                
  <li>
    <a href="27.html" title="Previous Chapter: 27. To the Brethren on Maintaining Unity"><span class="icon-chevron-left visible-tablet"></span><span class="hidden-sm hidden-tablet">&laquo; 27. To the Br...</span>
    </a>
  </li>
  <li>
    <a href="29.html" title="Next Chapter: 29. To Antinoe"><span class="icon-chevron-right visible-tablet"></span><span class="hidden-sm hidden-tablet">29. To Antinoe &raquo;</span>
    </a>
  </li>
              
            
            
            
            
              <li>
<div id="sourcelink">
  <a href="../../_sources/codexA/BMOr_8810_15-90/28.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="to-matthew">
<h1>28. <em>To Matthew</em><a class="headerlink" href="#to-matthew" title="Permalink to this headline">¶</a></h1>
<p>ⲃⲉⲥⲁ ⲡⲓⲉⲗⲁⲭⲓⲥⲧⲟⲥ ⲡⲉⲧⲥϩⲁⲓ̈ ⲙ̄ⲡⲉϥⲙⲉⲣⲓⲧ ⲛ̄ⲥⲟⲛ ⲙⲁⲑⲑⲁⲓⲟⲥ ·</p>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ϯⲣ̄ϣⲡⲏⲣⲉ ϫⲉⲛ̄ⲧⲉⲓ̈ϩⲉ ϩⲛ̄ⲟⲩϭⲉⲡⲏ ⲁⲕⲡⲱⲱⲛⲉ ⲙ̄ⲡⲉϩⲙⲟⲧ ⲛ̄ⲓ̄ⲥ̄ ⲡⲉⲭ̄ⲥ̄ ⲡⲁⲓ̈ ⲉⲛⲧⲁϥⲧⲁϩⲙⲉⲕ ⲉⲃⲟⲗ ϩⲙ̄ⲡⲕⲁⲕⲉ. ⲉϩⲟⲩⲛ ⲉⲡⲟⲩⲉⲟⲓⲛ · ⲁⲩⲱ ⲉⲃⲟⲗ ϩⲙ̄ⲡⲙⲟⲩ. ⲉϩⲟⲩⲛ ⲉⲡⲱⲛϩ̄ · ⲉⲁⲕⲕⲱ ⲛ̄ⲥⲱⲕ ⲛ̄ⲧⲉⲕϩⲩⲡⲟⲙⲟⲛⲏ, ⲙⲛ̄ⲧⲉⲕⲙⲛ̄ⲧⲁⲡⲟⲧⲁⲕⲧⲓⲕⲟⲥ ·</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲁⲕⲁⲣⲛⲁ ⲙ̄ⲙⲟⲕ ⲙ̄ⲙⲓⲛ ⲙ̄ⲙⲟⲕ ϩⲛ̄ⲟⲩⲙⲛ̄ⲧϭⲱⲃ ⲙⲛ̄ⲟⲩϩⲏⲧ ⲙ̄ⲙⲛ̄ⲧϣⲙ̄ⲙⲟ · ⲁⲩⲱ ⲁⲕⲙⲉⲣⲉⲡⲉⲓ̈ⲁⲓⲱⲛ ⲁⲕⲃⲱⲕ ⲉⲑⲉⲥⲥⲁⲗⲟⲛⲓⲕⲏ. ⲉⲧⲉⲧⲙⲛ̄ⲧⲁⲧϩⲏⲧ ⲧⲉ · ⲙⲛ̄ⲑⲉ ⲉⲛⲧⲁⲕⲕⲧⲟⲕ ⲉⲡⲁϩⲟⲩ ϩⲛ̄ⲟⲩϣⲓⲡⲉ ⲉⲧⲣⲉⲕϣⲱⲡⲉ ⲛ̄ϫⲣⲟⲡ ⲛ̄ⲟⲩⲙⲏⲏϣⲉ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲙ̄ⲡⲕ̄ⲣ̄ⲡⲙⲉⲉⲩⲉ ⲙ̄ⲡϣⲁϫⲉ ⲙ̄ⲡϫⲟⲉⲓⲥ ⲛ̄ⲑⲉ ⲉⲛⲧⲁϥϫⲟⲟⲥ ϫⲉⲡⲉⲧⲛⲁⲥⲕⲁⲛⲇⲁⲗⲓⲍⲉ ⲛ̄ⲟⲩⲁ ⲛ̄ⲛⲓⲕⲟⲩⲓ̈ ⲉⲧⲡⲓⲥⲧⲉⲩⲉ ⲉⲣⲟⲓ̈ · ⲥⲣ̄ⲛⲟϥⲣⲉ ⲛⲁϥ ϫⲉⲕⲁⲥ ⲉⲩⲉⲙⲟⲩⲣ ⲛ̄ⲟⲩⲱⲛⲉ ⲛ̄ⲥⲓⲕⲉ ⲉⲡⲉϥⲙⲁⲕϩ̄ ⲛ̄ⲥⲉⲟⲙⲥϥ̄ ⲉⲡⲡⲉⲗⲁⲕⲟⲥ ⲛ̄ⲑⲁⲗⲁⲥⲥⲁ · ⲉϩⲟⲩⲉⲧⲣⲉϥⲥⲕⲁⲛⲇⲁⲗⲓⲍⲉ ⲛ̄ⲟⲩⲁ ⲛ̄ⲛⲓⲕⲟⲩⲓ̈ ⲉⲧⲡⲓⲥⲧⲉⲩⲉ ⲉⲣⲟⲓ̈ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲕⲁⲓ ⲅⲁⲣ ⲁⲗⲏⲑⲱⲥ ⲛ̄ⲟⲩⲕⲟⲩⲓ̈ ⲛ̄ⲥⲕⲁⲛⲇⲁⲗⲟⲛ ⲁⲛ ⲡⲉ ⲛⲧⲁϥϣⲱⲡⲉ ⲛ̄ϩⲁϩ ⲉⲃⲟⲗ ϩⲓⲧⲟⲟⲧⲕ̄ ⲉⲩⲣ̄ϣⲡⲏⲣⲉ ⲛ̄ⲑⲉ ⲉⲛⲧⲁⲕⲁⲁⲥ ⲉⲁⲕⲡⲟⲛⲏⲣⲉⲩⲉ ⲉⲣⲟⲕ ⲙ̄ⲙⲓⲛ ⲙ̄ⲙⲟⲕ · ⲁⲕⲕⲱ ⲛ̄ⲥⲱⲕ ⲛ̄ⲧⲡⲏⲅⲏ ⲙ̄ⲙⲟⲩ ⲛⲱⲛϩ̄ · ⲁⲕϣⲓⲕⲉ ⲛⲁⲕ ⲛ̄ϩⲉⲛϣⲏⲓ̈ ⲉⲩⲟⲩⲟϭⲡ̄ ⲉⲛⲥⲉⲛⲁϣⲁⲙⲁϩⲧⲉ ⲁⲛ ⲙ̄ⲡⲙⲟⲟⲩ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲉⲙⲡⲕ̄ⲙⲉⲕⲙⲟⲩⲕⲕ̄ ⲟⲩⲧⲉ ⲉⲙⲡⲕ̄ϭⲛ̄ⲡⲉⲕϩⲏⲧ ⲉⲧⲣⲉⲕⲉⲓⲙⲉ ϫⲉⲟⲩϣⲓⲡⲉ ⲛⲁⲕ ⲛ̄ⲛⲁϩⲣⲛ̄ⲟⲩⲟⲛ ⲛⲓⲙ ⲡⲉ ⲡϩⲱⲃ ⲉⲛⲧⲁⲕϩⲓⲧⲟⲟⲧⲕ̄ ⲉⲣⲟϥ ⲉⲁⲁϥ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲟⲩⲧⲉ ⲟⲛ ⲙ̄ⲡⲕ̄ⲣ̄ⲡⲙⲉⲉⲩⲉ ⲙ̄ⲡⲉⲛⲧⲁⲡϫⲟⲓ̈ⲥ ϫⲟⲟϥ ϫⲉⲡⲉⲧⲛⲁϩⲩⲡⲟⲙⲓⲛⲉ ϣⲁⲃⲟⲗ · ⲡⲁⲓ̈ ⲡⲉⲧⲛⲁⲟⲩϫⲁⲓ̈ ·&nbsp;ⲁⲩⲱ ϫⲉϩⲛ̄ⲧⲉⲧⲛ̄ϩⲩⲡⲟ&lt;ⲙⲟ&gt;ⲛⲏ ⲉⲧⲉⲧⲛⲁϫⲡⲟ ⲛⲏⲧⲛ̄ ⲛ̄ⲛⲉⲧⲛ̄ⲯⲩⲭⲏ · ⲉⲓⲧⲁ ⲟⲛ ϫⲉⲡⲉⲕⲗⲟⲙ ⲉϥ ϣⲟⲟⲡ ⲛ̄ⲛⲉⲧⲛⲁⲙⲟⲩⲛ ⲉⲃⲟⲗ ·</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲡⲉⲛⲉⲓ̈ϩⲃⲏⲩⲉ ⲣ̄ϣⲁⲩ ⲛⲁⲕ · ⲛ̄ⲧⲟⲕ ⲉⲧⲥⲟⲟⲩⲛ · ⲡϫⲟⲉⲓⲥ ⲉϥⲛⲁⲕⲧⲟ ⲉϫⲙ̄ⲡⲟⲩⲁ ⲡⲟⲩⲁ ⲛ̄ⲧⲉϥⲇⲓⲕⲁⲓⲟⲥⲩⲛⲏ, ⲙⲛ̄ⲧⲉϥⲡⲓⲥⲧⲓⲥ ·</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲡⲉⲁⲡⲉⲕϩⲏⲧ ⲙ̄ⲕⲁϩ ϩⲛ̄ⲟⲩϩⲱⲃ, ⲏ ⲁⲓ̈ⲗⲩⲡⲉⲓ ⲙ̄ⲙⲟⲕ ⲉⲓ̈ⲥⲟⲟⲩⲛ ⲁⲛ ⲙ̄ⲡⲃⲟⲗ ⲛ̄ⲧⲉⲛⲧⲟⲗⲏ ⲙ̄ⲡⲛⲟⲩⲧⲉ. ⲉⲧⲃⲉⲟⲩ ⲙ̄ⲡⲕ̄ⲧⲁⲙⲟⲓ̈ ϫⲉⲉⲓ̈ⲛⲁⲉⲓⲙⲉ ·</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲁⲛⲟⲕ ⲅⲁⲣ ⲛ̄ϯⲥⲟⲟⲩⲛ ⲁⲛ ⲙ̄ⲡⲉⲑⲟⲟⲩ ⲉⲁⲓ̈ⲉⲓⲣⲉ ⲛⲁⲕ · ⲟⲩⲧⲉ ⲛ̄ⲧⲟⲕ · ⲟⲩⲧⲉ ϭⲉ · ⲙ̄ⲡⲓϫⲓⲗⲁⲁⲩ ⲅⲁⲣ ⲛ̄ϭⲟⲛⲥ̄ · ⲟⲩⲧⲉ ⲙ̄ⲡⲓⲧⲁⲕⲉⲗⲁⲁⲩ · ⲟⲩⲇⲉ ⲙ̄ⲡⲓϥⲉϭⲗⲁⲁⲩ · ⲡϫⲟⲉⲓⲥ ⲡⲉⲧⲟ ⲙ̄ⲙⲛ̄ⲧⲣⲉ, ⲁⲩⲱ ⲟⲛ ⲛⲉⲥⲛⲏⲩ ⲧⲏⲣⲟⲩ ⲥⲟⲟⲩⲛ ⲛ̄ϩⲱⲃ ⲛⲓⲙ ⲙⲛ̄ϣⲁϫⲉ ⲛⲓⲙ ·</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲉϣⲱⲡⲉ ⲁⲛⲟⲕ ⲟⲩⲣⲉϥϫⲓ ⲛϭⲟⲛⲥ̄ ⲉⲓ̈ⲕⲱⲗⲩⲉ ⲛ̄ⲛ̄ⲣⲱⲙⲉ ⲉⲣ̄ⲡⲟⲩⲱϣ ⲙ̄ⲡⲛⲟⲩⲧⲉ · ⲡⲉⲉⲕϫⲱ ⲙ̄ⲙⲟⲥ ⲉⲧⲃⲉⲛⲉⲕϣⲏⲣⲉ. ⲛⲓⲙ ⲡⲉⲛⲧⲁϥⲡⲱⲧ ⲛ̄ⲥⲱⲟⲩ. ⲉⲓⲙⲏⲧⲓ ⲉⲣⲟⲟⲩ ⲙⲁⲩⲁⲁⲩ, ⲉⲧⲃⲉⲛⲉⲩϩⲃⲏⲩⲉ ⲉⲑⲟⲟⲩ · ⲁⲗⲗⲁ ⲡⲟⲩⲁ ⲡⲟⲩⲁ ⲣⲱϣⲉ · ⲁⲛⲟⲕ ϯⲟⲩⲁⲁⲃ ⲉⲃⲟⲗ ϩⲙ̄ⲡⲉⲥⲛⲟϥ ⲛ̄ⲟⲩⲟⲛ ⲛⲓⲙ · ϥⲥⲏϩ ⲅⲁⲣ &lt;ϫⲉ&gt;ⲡⲉⲧⲛⲁϯⲉⲟⲟⲩ ⲛⲁⲓ̈. ϯⲛⲁϯⲉⲟⲟⲩ ⲛⲁϥ. ⲡⲉⲧⲛⲁⲥⲟϣⲧ̄ ⲇⲉ. ϯⲛⲁϯⲥⲱϣ ⲛⲁϥ ·</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ⲉⲧⲃⲉⲛⲉⲕϣⲏⲣⲉ ⲇⲉ ⲟⲛ ⲕⲏⲡ ⲉⲣ̄ⲡⲙⲉⲉⲩⲉ ⲙ̄ⲡϣⲁϫⲉ ⲉⲛⲧⲁⲡϫⲟⲉⲓⲥ ϫⲟⲟϥ ϫⲉⲡⲉⲧⲙⲉ ⲛ̄ϣⲏⲣⲉ ϩⲓϣⲉⲉⲣⲉ ⲉϩⲟⲩⲉⲣⲟⲓ̈. ⲛϥ̄ⲙ̄ⲡϣⲁ ⲙ̄ⲙⲟⲓ̈ ⲁⲛ · ⲁⲩⲱ ⲡⲉⲧⲉⲛϥ̄ⲛⲁϥⲓ ⲁⲛ ⲙ̄ⲡⲉϥⲥ̄ⲧ̄ⲣ̄ⲟ̄ⲥ̄ ⲛϥ̄ⲟⲩⲁϩϥ̄ ⲛ̄ⲥⲱⲓ̈. ⲛϥ̄ⲙ̄ⲡϣⲁ ⲙ̄ⲙⲟⲓ̈ ⲁⲛ ·</p>
</div>
<div class="section" id="id6">
<h3>Paragraph 06<a class="headerlink" href="#id6" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲉⲣⲉⲡⲣⲱⲙⲉ ⲛⲁϯϩⲏⲩ, ⲛ̄ⲟⲩ, ⲉϥϣⲁⲛϯϩⲏⲩ ⲙ̄ⲡⲕⲟⲥⲙⲟⲥ ⲧⲏⲣϥ̄ ⲛϥ̄ϯⲟⲥⲉ ⲇⲉ ⲛ̄ⲧⲉϥⲯⲩⲭⲏ · ⲏ ⲟⲩ ⲡⲉⲧⲉⲣⲉⲡⲣⲱⲙⲉ ⲛⲁⲧⲁⲁϥ ⲛ̄ϣⲃ̄ⲉⲓⲱ ⲛ̄ⲧⲉϥⲯⲩⲭⲏ :</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲙ̄ⲡⲣ̄ⲙⲉⲉⲩⲉ ϭⲉ ⲱ ⲡⲥⲟⲛ ϫⲉⲟⲩⲧⲁⲓ̈ⲟ ⲛⲁⲕ ⲡⲉ ϫⲉⲁⲕⲁⲣⲛⲁ ⲛ̄ⲧⲉⲕϩⲩⲡⲟⲙⲟⲛⲏ, ⲏ ⲁⲕⲕⲱ ⲛ̄ⲥⲱⲕ ⲛ̄ⲧⲥⲩⲛⲁⲅⲱⲅⲏ ⲛ̄ⲛⲉⲕⲉⲓⲟⲧⲉ, ⲉⲛⲧⲁⲩⲥⲁⲛⲟⲩϣⲕ̄ ⲛ̄ϩⲏⲧⲥ̄ ·</p>
</div>
<div class="section" id="paragraph-08">
<h3>Paragraph 08<a class="headerlink" href="#paragraph-08" title="Permalink to this headline">¶</a></h3>
<p>ⲟⲩⲧⲉ ⲙ̄ⲡⲕ̄ⲣ̄ⲡⲙⲉⲉⲩⲉ ⲙ̄ⲡⲁⲓ̈ⲱⲧ ϩⲗ̄ⲗⲟ · ⲟⲩⲇⲉ ⲙ̄ⲡⲕ̄ⲣ̄ⲡⲙⲉⲉⲩⲉ ⲛ̄ⲛⲉⲕϣⲏⲣⲉ · ⲟⲩⲇⲉ ⲟⲛ ⲙ̄ⲡⲕ̄ⲣ̄ⲡⲙⲉⲉⲩⲉ ⲛ̄ⲛ̄ⲣⲱⲙⲉ ⲉⲛⲧⲁⲕⲥⲟⲡⲥ̄ ⲉϫⲱⲟⲩ, ϣⲁⲛⲧⲕ̄ⲛ̄ⲧⲟⲩ ⲉϩⲟⲩⲛ · ⲁⲗⲗⲁ ⲉⲁⲕⲣ̄ⲡⲕⲉⲡⲱⲧ ϩⲛ̄ⲟⲩϩⲱⲡ ⲛ̄ⲑⲉ ⲛ̄ⲟⲩⲣⲉϥϫⲓⲟⲩⲉ · ⲉⲕⲙⲉⲉⲩⲉ ϭⲉ ϫⲉⲉⲕⲛⲁϯϩⲏⲩ ⲛ̄ⲧⲉⲓ̈ϩⲉ ·</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id7">
<h3>Paragraph 01<a class="headerlink" href="#id7" title="Permalink to this headline">¶</a></h3>
<p>ⲡⲁⲡⲟⲥⲧⲟⲗⲟⲥ ⲅⲁⲣ ϫⲱ ⲙ̄ⲙⲟⲥ ⲉϥⲉⲡⲁⲓⲛⲟⲩ ⲛ̄ⲛⲉⲧⲛⲁϫⲉⲕⲧⲉⲩϩⲩⲡⲟⲙⲟⲛⲏ ⲉⲃⲟⲗ ϩⲛ̄ⲟⲩⲙⲛ̄ⲧϫⲱⲱⲣⲉ, ϫⲉⲙⲁⲣⲛ̄ⲁⲙⲁϩⲧⲉ ⲛ̄ⲑⲟⲙⲟⲗⲟⲅⲓⲁ ⲛ̄ⲑⲉⲗⲡⲓⲥ, ⲁϫⲛ̄ⲣⲓⲕⲉ · ⲟⲩⲡⲓⲥⲧⲟⲥ ⲅⲁⲣ ⲡⲉ ⲡⲉⲛⲧⲁϥⲉⲣⲏⲧ ⲛ̄ⲧⲛ̄ϭⲱϣⲧ̄ ⲛ̄ⲥⲁⲛⲉⲛⲉⲣⲏⲩ ⲉⲩⲡⲁⲣⲟⲝⲩⲥⲙⲟⲥ ⲛ̄ⲁⲅⲁⲡⲏ ⲙⲛ̄ϩⲉⲛϩⲃⲏⲩⲉ ⲉⲛⲁⲛⲟⲩⲟⲩ · ⲁⲙⲡⲛ̄ⲕⲱ ⲛ̄ⲥⲱⲛ ⲛ̄ⲧⲉⲛⲥⲩⲛⲁⲅⲱⲅⲏ, ⲛ̄ⲑⲉ ⲉⲡⲥⲱⲛⲧ̄ ⲛ̄ϩⲟⲉⲓⲛⲉ ⲡⲉ · ⲁⲗⲗⲁ ⲉⲧⲉⲧⲛ̄ⲡⲁⲣⲁⲕⲁⲗⲉⲓ, ⲁⲩⲱ ⲛ̄ⲧⲉⲓ̈ϩⲉ ⲛ̄ϩⲟⲩⲟ ⲛ̄ⲑⲉ ⲉⲧⲉⲧⲛ̄ⲛⲁⲩ ⲉⲡⲉϩⲟⲟⲩ ⲉϥϩⲱⲛ ⲉϩⲟⲩⲛ · ⲉⲛⲣ̄ⲛⲟⲃⲉ ⲅⲁⲣ ⲛ̄ⲧⲉⲛϭⲟⲙ ⲙⲛ̄ⲛ̄ⲥⲁⲧⲣⲉϥϫⲓ ⲙ̄ⲡⲥⲟⲟⲩⲛ ⲛ̄ⲧⲙⲉ · ⲙ̄ⲙⲛ̄ⲑⲩⲥⲓⲁ ϭⲉ ⲛⲁϣⲱϫⲡ̄ ϩⲁⲛⲟⲃⲉ · ⲟⲩϩⲟⲧⲉ ⲇⲉ ⲡⲉ ϭⲱϣⲧ̄ ⲉⲃⲟⲗ ϩⲏⲧⲥ̄ ⲛ̄ⲧⲉⲕⲣⲓⲥⲓⲥ ⲙⲛ̄ⲡⲕⲱϩ ⲛ̄ⲧⲥⲁⲧⲉ, ⲉⲧⲛⲁⲟⲩⲱⲙ ⲛ̄ⲛ̄ϫⲁϫⲉ ·</p>
</div>
<div class="section" id="id8">
<h3>Paragraph 02<a class="headerlink" href="#id8" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲟⲩϩⲟⲧⲉ ⲡⲉ ϩⲉ ⲉϩⲣⲁⲓ̈ ⲉⲛϭⲓϫ ⲙ̄ⲡⲛⲟⲩⲧⲉ ⲉⲧⲟⲛϩ̄ :</p>
</div>
<div class="section" id="id9">
<h3>Paragraph 03<a class="headerlink" href="#id9" title="Permalink to this headline">¶</a></h3>
<p>ⲁϥϫⲟⲟⲥ ⲇⲉ ⲟⲛ ϫⲉⲁⲣⲓⲡⲙⲉⲉⲩⲉ ⲛ̄ⲛⲉϩⲟⲟⲩ ⲛ̄ϣⲟⲣⲡ̄ ⲉⲛⲧⲁⲧⲉⲛ̄ϫⲓⲟⲩⲟⲉⲓⲛ ⲛ̄ϩⲏⲧⲟⲩ ⲉⲁⲧⲉⲧⲛ̄ϩⲩⲡⲟⲙⲓⲛⲉ ϩⲛ̄ⲟⲩⲛⲟϭ, ⲛ̄ⲁⲑⲗⲏⲥⲓⲥ. ⲙ̄ⲙⲛ̄ⲧⲣⲉϥϣⲡ̄ϩⲓⲥⲉ ·  ⲡⲁⲓ̈ ⲙⲉⲛ ⲉⲩⲥⲱⲃⲉ ⲛ̄ⲥⲱⲧⲛ̄ ϩⲛ̄ϩⲉⲛⲛⲟϭⲛⲉϭ · ⲙⲛ̄ϩⲉⲛⲑⲗⲓⲯⲉⲓⲥ · ⲡⲉⲓ̈ⲕⲉⲧ ⲇⲉ ⲟⲛ ⲉⲁⲧⲉⲧⲛ̄ⲣ̄ⲕⲟⲓⲛⲱⲛⲟⲥ ⲛ̄ⲛⲉⲧϣⲟⲟⲡ ϩⲓⲛⲁⲓ̈ ·&nbsp;ⲕⲁⲓ ⲅⲁⲣ ⲁⲧⲉⲧⲛ̄ϣⲡ̄ϩⲓⲥⲉ ⲙⲛ̄ⲛⲉⲧⲙⲏⲣ. ⲁⲩⲱ ⲡⲧⲱⲣⲡ̄ ⲛ̄ⲛⲉⲧⲛ̄ϩⲩⲡⲁⲣⲭⲟⲛⲧⲁ ⲁⲧⲉⲧⲛ̄ϣⲟⲡϥ̄ ⲉⲣⲱⲧⲛ̄ ϩⲛ̄ⲟⲩⲣⲁϣⲉ · ⲉⲧⲉⲧⲛ̄ⲉⲓⲙⲉ ϫⲉⲟⲩⲛ̄ⲧⲏⲧⲛ̄ ⲙ̄ⲙⲁⲩ, ⲛ̄ⲟⲩⲙⲛ̄ⲧⲣⲙ̄ⲙⲁⲟ ⲉⲥⲥⲟⲧⲡ̄ ⲉⲥⲙⲏⲛ ⲉⲃⲟⲗ · ⲙ̄ⲡⲣ̄ⲛⲟⲩϫⲉ ϭⲉ ⲉⲃⲟⲗ ⲛ̄ⲧⲉⲧⲛ̄ⲡⲁⲣⲣⲏⲥⲓⲁ · ⲧⲁⲓ̈ ⲉⲧⲉⲟⲩⲛ̄ⲧⲥ̄ ⲟⲩⲛⲟϭ ⲛ̄ⲧⲟⲩⲉⲓⲟ ⲛ̄ⲃⲉⲕⲉ · ⲉⲧⲉⲧⲛ̄ⲣ̄ⲭⲣⲉⲓⲁ ⲅⲁⲣ ⲛ̄ⲟⲩϩⲩⲡⲟⲙⲟⲛⲏ · ϫⲉⲕⲁⲥ ⲉⲁⲧⲉⲧⲛ̄ⲣ̄ⲡⲟⲩⲱϣ ⲙ̄ⲡⲛⲟⲩⲧⲉ · ⲛ̄ⲧⲉⲧⲛ̄ϫⲓ ⲙ̄ⲡⲉⲣⲏⲧ :</p>
</div>
<div class="section" id="id10">
<h3>Paragraph 04<a class="headerlink" href="#id10" title="Permalink to this headline">¶</a></h3>
<p>ⲕⲛⲁⲩ ϭⲉ ⲡⲉϣⲃⲏⲣ ⲁⲩⲱ ⲡⲥⲟⲛ ϫⲉⲡⲉⲧⲛⲁⲣ̄ⲡⲟⲩⲱϣ ⲙ̄ⲡⲛⲟⲩⲧⲉ ⲁⲩⲱ ⲛϥ̄ϫⲉⲕⲧⲉϥϩⲩⲡⲟⲙⲟⲛⲏ ⲉⲃⲟⲗ · ⲛ̄ⲧⲟϥ ⲡⲉⲧⲛⲁϫⲓ ⲙ̄ⲡⲉⲣⲏⲧ ·</p>
</div>
<div class="section" id="id11">
<h3>Paragraph 05<a class="headerlink" href="#id11" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϯϫⲱ ⲙ̄ⲙⲟⲥ ⲛⲁⲕ ϫⲉⲙ̄ⲡⲣ̄ⲧⲉⲧⲡⲉⲕϩⲏⲧ ⲉⲣⲟⲕ ⲛ̄ⲧⲉⲓ̈ϩⲉ. ⲛⲅ̄ⲛⲁϯϩⲏⲩ ⲁⲛ · ⲙ̄ⲙⲛ̄ⲗⲁⲁⲩ ⲅⲁⲣ ⲛ̄ⲛⲟϥⲣⲉ ϩⲙ̄ⲡⲉⲧⲕ̄ⲉⲓⲣⲉ ⲙ̄ⲙⲟϥ · ⲁⲛⲟⲕ ⲅⲁⲣ ⲉⲓ̈ϥⲓⲣⲟⲟⲩϣ ϩⲁⲣⲟⲕ ⲛ̄ⲧⲉⲓ̈ϩⲉ. ϫⲉⲛ̄ⲛⲉⲕⲟⲩⲱ ⲛⲅ̄ⲣ̄ϩⲧⲏⲕ ϩⲛ̄ⲧⲉⲕϩⲁⲏ ·</p>
</div>
</div>
<div class="section" id="chapter-04">
<h2>Chapter 04<a class="headerlink" href="#chapter-04" title="Permalink to this headline">¶</a></h2>
<div class="section" id="id12">
<h3>Paragraph 01<a class="headerlink" href="#id12" title="Permalink to this headline">¶</a></h3>
<p>ⲕⲁⲓ ⲅⲁⲣ ⲡϫⲟⲓ̈ⲥ ϫⲱ ⲙ̄ⲙⲟⲥ ⲛ̄ⲛ̄ⲉⲧⲕ̄ⲧⲟ ⲙ̄ⲙⲟⲟⲩ ⲉⲡⲁϩⲟⲩ ϩⲛ̄ⲟⲩϩⲏⲧ ⲙ̄ⲙⲛ̄ⲧϣⲙ̄ⲙⲟ ϫⲉⲁⲛⲟⲕ ⲁⲓ̈ⲧⲟϭⲕ̄ ⲛ̄ⲟⲩⲃⲱ ⲛ̄ⲉⲗⲟⲟⲗⲉ ⲛ̄ϥⲁⲓ̈ⲟⲩⲧⲁϩ ⲧⲏⲣⲥ̄ ⲙ̄ⲙⲉ · ⲛ̄ⲁϣ ⲛ̄ϩⲉ, ⲁⲣⲕⲧⲟ ⲉⲩⲥⲓϣⲉ ⲧⲃⲱ ⲛ̄ⲉⲗⲟⲟⲗⲉ ⲉⲛⲧⲁⲥⲣ̄ϣⲙ̄ⲙⲱ ·</p>
</div>
<div class="section" id="id13">
<h3>Paragraph 02<a class="headerlink" href="#id13" title="Permalink to this headline">¶</a></h3>
<p>ⲁⲩⲱ ⲟⲛ ϫⲉⲟⲩ ⲉⲣⲟⲕ ⲧⲉ ⲧⲉϩⲓⲏ ⲛ̄ⲕⲏⲙⲉ ⲉⲧⲣⲉⲕⲥⲱ ⲉⲃⲟⲗ ϩⲙ̄ⲡⲙⲟⲟⲩ ⲛ̄ⲅⲏⲱⲛ ⲡⲁⲓ̈ ⲉⲧⲧⲏϩ · ⲁⲩⲱ ⲛⲓⲙ ⲉⲣⲟⲕ ⲧⲉ ⲧⲉϩⲓⲏ ⲛ̄ⲁⲥⲥⲟⲩⲣ ⲉⲧⲣⲉⲕⲥⲉⲙⲟⲟⲩ ⲉⲃⲟⲗ ϩⲛ̄ⲛⲉⲩⲉⲓⲉⲣⲱⲟⲩ · ⲉⲥⲉϯⲥⲃⲱ ⲛⲁⲕ ⲛ̄ϭⲓⲧⲉⲕⲙⲛ̄ⲧⲁⲧⲥⲱⲧⲙ̄ · ⲁⲩⲱ ⲉⲥⲉϫⲡⲓⲟⲕ ⲛ̄ϭⲓⲧⲉⲕⲕⲁⲕⲓⲁ · ⲉⲓⲙⲉ, ⲁⲩⲱ ⲛⲅ̄ⲛⲁⲩ, ϫⲉϥⲥⲁϣⲉ ⲛⲁⲕ ⲉⲧⲣⲉⲕⲕⲁⲁⲧ ⲛ̄ⲥⲱⲕ ·</p>
</div>
<div class="section" id="id14">
<h3>Paragraph 03<a class="headerlink" href="#id14" title="Permalink to this headline">¶</a></h3>
<p>ϫⲉϫⲓⲛⲉⲛⲉϩ ⲁⲕⲟⲩⲱϣϥ̄ ⲙ̄ⲡⲉⲕⲛⲁϩⲃ̄ ⲁⲩⲱ ⲁⲕⲥⲱⲗⲡ̄ ⲛ̄ⲛⲉⲕⲥⲛⲁⲩϩ. ⲁⲕϫⲟⲟⲥ ϫⲉⲛ̄ϯⲛⲁⲣ̄ϩⲙ̄ϩⲁⲗ ⲁⲛ · ⲙ̄ⲡⲣ̄ⲙⲉⲉⲩⲉ ϫⲉⲉⲓ̈ⲙⲟⲥⲧⲉ ⲙ̄ⲙⲟⲕ ⲉⲓ̈ϫⲱ ⲛ̄ⲛⲁⲓ̈ · ⲁⲗⲗⲁ ⲉⲓ̈ⲙⲉ ⲙ̄ⲙⲟⲕ ⲛ̄ⲧⲟϥ ⲛ̄ϩⲟⲩⲟ ⲉⲓ̈ⲟⲩⲱϣ ⲉⲧⲣⲉⲕⲕⲧⲟⲕ ⲉⲡⲉⲕⲙⲁ ϩⲛ̄ⲟⲩⲉⲓⲣⲏⲛⲏ ϫⲉⲛ̄ⲛⲉⲕϯⲟⲥⲉ ⲛ̄ⲧⲉⲕⲯⲩⲭⲏ ϩⲛ̄ⲧⲉⲕⲙⲛ̄ⲧⲛⲟϭ, ⲛ̄ⲣⲱⲙⲉ ·</p>
</div>
<div class="section" id="id15">
<h3>Paragraph 04<a class="headerlink" href="#id15" title="Permalink to this headline">¶</a></h3>
<p>ⲛⲓⲙ ⲅⲁⲣ ϩⲛ̄ⲛⲉⲛⲧⲁⲩⲃⲱⲕ ⲉⲃⲟⲗ ⲛ̄ϩⲏⲧⲛ̄ ⲧⲏⲣⲟⲩ ⲡⲉⲧⲉⲙ̄ⲡϥ̄ⲣ̄ϩⲧⲏϥ. ϫⲉⲕⲛⲁⲣ̄ϩⲧⲏⲕ ⲁⲛ ⲛ̄ⲧⲟⲕ · ⲏ ⲛⲓⲙ ⲡⲉⲛⲧⲁϥϯϩⲏⲩ · ϫⲉⲉⲕⲛⲁϯϩⲏⲩ ⲛ̄ⲧⲟⲕ · ⲧϭⲓⲛⲃⲱⲕ ⲅⲁⲣ ⲉⲛⲧⲁⲕⲁⲁⲥ, ⲥⲟⲩⲱⲛϩ̄ ⲙ̄ⲙⲟⲕ ⲉⲃⲟⲗ ⲁⲛ ϫⲉⲉⲕϯ ⲟⲩⲃⲉⲛⲓⲙ ·&nbsp;ⲏ ⲉⲕϣⲟϫⲛⲉ ⲙⲛ̄ⲛⲓⲙ ·</p>
</div>
<div class="section" id="id16">
<h3>Paragraph 05<a class="headerlink" href="#id16" title="Permalink to this headline">¶</a></h3>
<p>ⲕⲁⲗⲱⲥ ⲟⲩⲛ ⲁⲩϫⲟⲟⲥ ϫⲉⲡⲟⲩⲁ ⲡⲟⲩⲁ ⲙⲁⲣⲉϥϩⲁⲣⲉϩ ⲉⲣⲟϥ ⲉⲡⲉⲧϩⲓⲧⲟⲩⲱϥ. ⲁⲩⲱ ⲙ̄ⲡⲣ̄ⲕⲁϩⲧⲏⲧⲛ̄ ⲉⲛⲉⲧⲛ̄ⲥⲛⲏⲩ. ϫⲉⲥⲟⲛ ⲛⲓⲙ ϩⲛ̄ⲟⲩⲙⲛ̄ⲧϫⲓϯⲃⲥ̄ · ϥⲛⲁϫⲓϯⲃⲥ̄ · ⲁⲩⲱ ϣⲃⲏⲣ ⲛⲓⲙ ⲛⲁⲙⲟⲟϣⲉ ϩⲛ̄ⲟⲩⲕⲣⲟϥ · ⲡⲟⲩⲁ ⲡⲟⲩⲁ ⲛⲁⲥⲱⲃⲉ ⲙ̄ⲡⲉϥϣⲃⲏⲣ ⲛ̄ⲥⲉⲧⲙ̄ϫⲉⲙⲉ. ϫⲉⲁⲡⲉⲩⲗⲁⲥ ⲧⲥⲁⲃⲟ ⲉϣⲁϫⲉ ⲛ̄ϩⲉⲛⲙⲛ̄ⲧⲛⲟⲩϫ ·</p>
</div>
<div class="section" id="id17">
<h3>Paragraph 06<a class="headerlink" href="#id17" title="Permalink to this headline">¶</a></h3>
<p>ⲏ ⲛ̄ⲧⲁⲛϫⲟⲟⲩⲕ ⲛ̄ⲟⲩϩⲱⲃ ϫⲉⲉⲕⲛⲁⲃⲱⲕ ⲛⲅ̄ⲥⲱⲣⲙ̄ ⲛ̄ⲧⲉⲕⲯⲩⲭⲏ · ⲕⲁⲓ ⲅⲁⲣ ⲛ̄ⲧⲁⲛⲥⲟⲧⲡⲕ̄ ϩⲱⲥ ⲣⲱⲙⲉ ⲛ̄ⲥⲡⲟⲩⲇⲁⲓⲟⲥ ⲁⲛϫⲟⲟⲩⲕ · ⲉϣϫⲉ ⲡⲉⲕϩⲏⲧ ⲙⲟⲧⲛ̄ ⲁⲛ ⲉⲧⲣⲉⲕⲃⲱⲕ. ⲉⲧⲃⲉⲟⲩ ⲙ̄ⲡⲕ̄ⲧⲁⲙⲟⲛ ϫⲉⲉⲛⲉⲉⲓⲙⲉ, ⲛ̄ⲧⲛ̄ⲧⲙ̄ϫⲟⲟⲩⲕ ·</p>
</div>
</div>
<div class="section" id="chapter-05">
<h2>Chapter 05<a class="headerlink" href="#chapter-05" title="Permalink to this headline">¶</a></h2>
<div class="section" id="id18">
<h3>Paragraph 01<a class="headerlink" href="#id18" title="Permalink to this headline">¶</a></h3>
<p>ⲡⲗⲏⲛ ⲉⲓⲙⲉ ⲉⲡⲁⲓ̈ ϫⲉⲁⲩϫⲟⲟⲥ ϫⲉϫⲓⲥⲙⲏ ϭⲉ ⲧⲉⲛⲟⲩ, ⲛ̄ⲧⲉⲧⲛ̄ⲥⲱⲧⲙ̄ · ⲛ̄ⲛⲉⲩϣⲁϫⲉ ⲁⲛ ⲛ̄ⲧⲉⲓ̈ϩⲉ ϩⲁⲡⲗⲱⲥ · ⲙ̄ⲙⲛ̄ⲗⲁⲁⲩ ⲅⲁⲣ ⲛ̄ⲣⲱⲙⲉ ⲉϥⲙⲉⲧⲁⲛⲟⲉⲓ ⲉⲃⲟⲗ ϩⲛ̄ⲧⲉϥⲕⲁⲕⲓⲁ ⲉϥϫⲱ ⲙ̄ⲙⲟⲥ ϫⲉⲟⲩ ⲡⲉⲛⲧⲁⲓ̈ⲁⲁϥ · ⲡⲉⲧⲡⲏⲧ ⲁϥⲕⲁⲧⲟⲟⲧϥ̄ ⲉⲃⲟⲗ ϩⲙ̄ⲡⲉϥⲙⲁ ⲙ̄ⲡⲱⲧ ⲛ̄ⲑⲉ ⲛ̄ⲟⲩϩⲧⲟ ⲉⲣⲉⲧⲉϥϥⲱⲧⲉ ϩⲓⲱⲱϥ ⲉⲃⲟⲗ ϩⲙ̄ⲡⲉϥϩⲙ̄ϩⲙ̄ ·&nbsp;ⲙ̄ⲡⲱⲣ ϭⲉ ⲉⲧⲣⲉⲩϫⲟⲟⲥ ϫⲉⲧⲉϩⲓⲏ ⲛ̄ⲧϣⲉⲉⲣⲉ ⲙ̄ⲡⲁⲗⲁⲟⲥ ⲛⲥ̄ϣⲟⲟⲡ ⲁⲛ ⲉⲩⲥⲟⲟⲩⲧⲛ̄, ⲟⲩⲇⲉ ⲉⲩⲧⲃ̄ⲃⲟ ·</p>
</div>
<div class="section" id="id19">
<h3>Paragraph 02<a class="headerlink" href="#id19" title="Permalink to this headline">¶</a></h3>
<p>ⲏ ⲛ̄ⲥⲉϫⲟⲟⲥ ϫⲉⲟⲩⲟⲓ̈ ⲛ̄ⲛⲉⲧϫⲱ ⲙ̄ⲙⲟⲥ ϫⲉⲛⲁⲛⲟⲩ, ⲡ̄ⲡⲉⲑⲟⲟⲩ · ⲁⲩⲱ ⲡⲡⲉⲧⲛⲁⲛⲟⲩϥ ϩⲟⲟⲩ · ⲛⲉⲧⲱⲡ ⲙ̄ⲡⲕⲁⲕⲉ ⲛ̄ⲟⲩⲟⲉⲓⲛ · ⲁⲩⲱ ⲡⲟⲩⲉⲟⲓⲛ ⲛ̄ⲕⲁⲕⲉ · ⲛⲉⲧϫⲱ ⲙ̄ⲙⲟⲥ ϫⲉⲡⲉⲧⲥⲁϣⲉ, ϩⲟⲗϭ · ⲁⲩⲱ ⲡⲉⲧϩⲟⲗϭ̄ ⲥⲁϣⲉ · ⲟⲩⲟⲓ̈ ⲛ̄ⲛⲉⲧⲟ ⲛ̄ⲥⲁⲃⲉ ⲛⲁⲩ ⲙⲁⲩⲁⲁⲩ, ⲁⲩⲱ ⲉⲩⲟ ⲛⲣⲙ̄ⲛ̄ϩⲏⲧ ⲙ̄ⲡⲉⲩⲙ̄ⲧⲟ ⲉⲃⲟⲗ ·</p>
</div>
<div class="section" id="id20">
<h3>Paragraph 03<a class="headerlink" href="#id20" title="Permalink to this headline">¶</a></h3>
<p>ⲙ̄ⲡⲱⲣ ϭⲉ ⲡⲁⲥⲟⲛ ⲉⲥⲟⲣⲙⲉⲕ ⲙⲁⲩⲁⲁⲕ · ⲁⲩⲱ ⲧⲱⲟⲩⲛ ⲛⲅ̄ⲙⲟⲩϣⲧ̄ ⲛ̄ⲥⲱⲕ ⲛ̄ⲑⲉ ⲛ̄ⲧⲉⲥϩⲓⲙⲉ ⲉⲛⲧⲁⲧⲉⲥⲥⲁⲧⲉⲉⲣⲉ ⲥⲱⲣⲙ̄ ⲉⲁⲥⲥⲉϩⲣ̄ⲡⲉⲥⲏⲓ̈ ⲉⲥⲙⲟⲩϣⲧ̄ ⲏ ⲉⲥⲕⲱⲧⲉ ϣⲁⲛⲧⲥ̄ϩⲉ ⲉⲣⲟⲥ, ⲉⲁⲥⲙⲟⲩⲧⲉ ⲉⲛⲉⲥϣⲃⲉⲉⲣⲉ, ⲙⲛ̄ⲛⲉⲧϩⲓⲧⲟⲩⲱⲥ ⲉⲥϫⲱ ⲙ̄ⲙⲟⲥ. ϫⲉⲣⲁϣⲉ ⲛⲙ̄ⲙⲁⲓ̈ ϫⲉⲁⲓ̈ϩⲉ ⲉⲧⲁϭⲓⲥⲕⲓⲧⲉ, ⲉⲛⲧⲁⲓ̈ⲥⲟⲣⲙⲉⲥ[29]_ ·</p>
</div>
<div class="section" id="id21">
<h3>Paragraph 04<a class="headerlink" href="#id21" title="Permalink to this headline">¶</a></h3>
<p>ⲟⲩⲛ̄ϩⲁϩ ⲅⲁⲣ ϩⲁⲧⲏⲛ ϩⲛ̄ⲛⲉⲥⲛⲏⲩ ⲉⲁⲛⲉⲩϣⲏⲣⲉ ⲁⲩⲱ ⲛⲉⲩⲥⲛⲏⲩ ⲃⲱⲕ ⲉⲃⲟⲗ ⲛ̄ϩⲏⲧⲛ̄, ⲙ̄ⲡⲟⲩⲕⲓⲙ ϩⲛ̄ⲧⲉⲩϩⲩⲡⲟⲙⲟⲛⲏ ⲉⲧⲃⲉⲡⲛⲟⲩⲧⲉ · ⲉⲩⲥⲟⲟⲩⲛ ϫⲉⲛ̄ⲥⲉⲛⲁϭⲛ̄ϣⲏⲣⲉ ⲁⲛ ⲉⲣⲟⲟⲩ · ⲏ ϣⲉⲉⲣⲉ. ⲏ ⲛⲉⲧⲏⲡ ⲉⲣⲟⲟⲩ ⲕⲁⲧⲁⲥⲁⲣⲝ̄ ⲙ̄ⲡⲛⲁⲩ ⲛ̄ⲧⲉⲩⲁⲛⲁⲅⲕⲏ · ⲁⲩϣⲁⲛⲉⲓ ⲉϩⲣⲁⲓ̈ ⲉⲛϭⲓϫ ⲙ̄ⲡⲉⲭ̄ⲥ̄ ·</p>
</div>
<div class="section" id="id22">
<h3>Paragraph 05<a class="headerlink" href="#id22" title="Permalink to this headline">¶</a></h3>
<p>ⲁⲗⲗⲁ ⲡⲁⲅⲁⲑⲟⲛ ⲉⲧⲉⲣⲉⲡⲟⲩⲁ ⲡⲟⲩⲁ ⲛⲁⲁⲁϥ. ⲛ̄ⲧⲟϥ ⲡⲉⲧϥ̄ⲛⲁϭⲛ̄ⲧϥ̄ ⲉⲣⲟϥ ⲙ̄ⲡⲛⲁⲩ ⲉⲧⲙ̄ⲙⲁⲩ · ⲙ̄ⲙⲛ̄ⲉⲓⲱⲧ ⲅⲁⲣ ⲛⲁⲙⲟⲩ, ϩⲁϣⲏⲣⲉ · ⲁⲩⲱ ϣⲏⲣⲉ. ϩⲁⲉⲓⲱⲧ · ⲏ ⲥⲟⲛ. ϩⲁⲥⲟⲛ · ⲁⲗⲗⲁ ⲡⲟⲩⲁ ⲡⲟⲩⲁ {ⲩ̄ⲝ̄ⲋ̄} ⲉϥⲛⲁⲙⲟⲩ ϩⲁⲡⲉϥⲛⲟⲃⲉ ⲙ̄ⲙⲓⲛ ⲙ̄ⲙⲟϥ · ⲁⲩⲱ ⲡⲉⲧⲛⲁⲟⲩⲉⲙⲉⲗⲉⲗϩⲙ̄ϫ · ⲛ̄ⲧⲟϥ ⲡⲉⲧⲉⲣⲉⲛⲉϥⲛⲁϫⲉ ⲛⲁⲛⲟⲩϣⲥ̄ <a href="#id27"><span class="problematic" id="id28"><span id="id23"></span>[30]_</span></a> ⲛ̄ⲑⲉ ⲉⲧⲉⲣⲉⲅⲣⲁⲫⲏ ϫⲱ ⲙ̄ⲙⲟⲥ.</p>
</div>
<div class="section" id="id24">
<h3>Paragraph 06<a class="headerlink" href="#id24" title="Permalink to this headline">¶</a></h3>
<p>ⲉⲣϣⲁⲛⲟⲩⲟⲛ ⲅⲁⲣ ⲛⲓⲙ ⲙⲉⲉⲩⲉ ⲉⲡⲁⲓ̈ ⲉⲧⲣⲉϥϫⲓ ⲛⲁϥ ⲛ̄ⲟⲩϩⲏⲧ ⲙ̄ⲙⲛ̄ⲧϣⲙ̄ⲙⲟ ϩⲛ̄ⲟⲩⲙⲛ̄ⲧϭⲱⲃ ⲛ̄ⲑⲉ ⲉⲛⲧⲁⲕⲁⲁⲥ · ⲛⲓⲙ ⲡⲉⲧⲛⲁϩⲙⲟⲟⲥ ϩⲁⲧⲛ̄ⲛⲉϥⲉⲣⲏⲩ · ⲏ ⲉⲛⲉⲙ̄ⲡⲉⲛⲉⲛⲉⲓⲟⲧⲉ ⲙⲟⲩⲛ ⲉⲃⲟⲗ ϩⲛ̄ⲧⲉⲩϩⲩⲡⲟⲙⲟⲛⲏ. ⲛⲉⲛⲛⲁϭⲛ̄ⲧⲟⲩ ⲧⲱⲛ ⲡⲉ ⲉⲧⲣⲉⲛϭⲟⲓ̈ⲗⲉ ⲉⲣⲟⲟⲩ :</p>
</div>
<div class="section" id="id25">
<h3>Paragraph 07<a class="headerlink" href="#id25" title="Permalink to this headline">¶</a></h3>
<p>ⲧⲉⲛⲟⲩ ϭⲉ ⲁⲛⲉⲛⲉⲓⲟⲧⲉ ϫⲉⲕⲧⲉⲩϩⲩⲡⲟⲙⲟⲛⲏ ⲉⲃⲟⲗ · ⲉⲁⲩⲃⲱⲕ ⲉⲣⲁⲧϥ̄ ⲙ̄ⲡⲛⲟⲩⲧⲉ · ⲁⲛⲟⲛ ϩⲱⲱⲛ ⲉⲛϣⲁⲛⲧⲛ̄ⲧⲱⲛⲛ̄ ⲉⲣⲟⲟⲩ. ⲟⲩⲛ̄ϩⲁϩ ⲛⲁϯϩⲏⲩ ⲉⲃⲟⲗ ϩⲓⲧⲟⲟⲧⲛ̄ ·&nbsp;ⲉⲛϣⲁⲛⲕⲧⲟⲛ ⲇⲉ ⲉⲡⲁϩⲟⲩ, ⲛ̄ⲧⲛ̄ⲁⲣⲛⲁ ⲛ̄ⲧⲉⲛϩⲩⲡⲟⲙⲟⲛⲏ. ⲟⲩⲛ̄ϩⲁϩ ⲛⲁϯⲟⲥⲉ ⲉⲧⲃⲏⲧⲛ̄[31]_, ⲁⲩⲱ ⲛ̄ⲥⲉⲥⲕⲁⲛⲇⲁⲗⲓⲍⲉ :</p>
</div>
<div class="section" id="id26">
<h3>Paragraph 08<a class="headerlink" href="#id26" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲧⲛ̄ⲡⲁⲣⲁⲕⲁⲗⲉⲓ ⲙⲙⲟⲕ ⲉⲃⲟⲗ ϩⲓⲧⲙ̄ⲡⲛⲟⲩⲧⲉ ⲙⲛ̄ⲡⲉⲛϫⲟⲉⲓⲥ ⲓ̄ⲥ̄ ⲛⲅ̄ⲕⲧⲟⲕ ⲉϩⲟⲩⲛ ⲉⲡⲉⲕⲙⲁ · ϫⲉⲕⲁⲥ ⲉⲣⲉⲡⲉⲕϩⲏⲧ ⲛⲁⲙ̄ⲧⲟⲛ ⲛⲅ̄ϯϩⲏⲩ ⲙ̄ⲙⲟⲕ ·&nbsp;ⲛⲅ̄ⲧⲙ̄ⲥⲱⲧⲙ̄ ⲛ̄ⲥⲁⲛⲉⲧⲥⲩⲙ{ⲩ̄ⲝ̄ⲍ̄}ⲃⲟⲩⲗⲉⲩⲉ ⲛⲁⲕ ⲉⲕⲁⲡⲉⲕⲙⲁ ⲛ̄ⲥⲱⲕ · ⲛ̄ⲥⲉⲛⲁϣϯⲗⲟⲅⲟⲥ ⲅⲁⲣ ⲁⲛ ϩⲁⲣⲟⲕ ⲙ̄ⲡⲛⲁⲩ ⲛ̄ⲧⲉⲕⲁⲛⲁⲅⲕⲏ :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>