<!DOCTYPE html>


<html xmlns="http://www.w3.org/1999/xhtml">
  <head>
    <meta http-equiv="Content-Type" content="text/html; charset=utf-8" />
    
    <title>36. On Individual Responsibility for Sins &mdash; BESA 1 documentation</title>
    
    <link rel="stylesheet" href="../../_static/basic.css" type="text/css" />
    <link rel="stylesheet" href="../../_static/pygments.css" type="text/css" />
    <link rel="stylesheet" href="../../_static/bootswatch-2.3.2/simplex/bootstrap.min.css" type="text/css" />
    <link rel="stylesheet" href="../../_static/bootstrap-2.3.2/css/bootstrap-responsive.min.css" type="text/css" />
    <link rel="stylesheet" href="../../_static/bootstrap-sphinx.css" type="text/css" />
    
    <script type="text/javascript">
      var DOCUMENTATION_OPTIONS = {
        URL_ROOT:    '../../',
        VERSION:     '1',
        COLLAPSE_INDEX: false,
        FILE_SUFFIX: '.html',
        HAS_SOURCE:  true
      };
    </script>
    <script type="text/javascript" src="../../_static/jquery.js"></script>
    <script type="text/javascript" src="../../_static/underscore.js"></script>
    <script type="text/javascript" src="../../_static/doctools.js"></script>
    <script type="text/javascript" src="../../_static/js/jquery-1.11.0.min.js"></script>
    <script type="text/javascript" src="../../_static/js/jquery-fix.js"></script>
    <script type="text/javascript" src="../../_static/bootstrap-2.3.2/js/bootstrap.min.js"></script>
    <script type="text/javascript" src="../../_static/bootstrap-sphinx.js"></script>
    <link rel="top" title="BESA 1 documentation" href="../../index.html" />
<meta charset='utf-8'>
<meta http-equiv='X-UA-Compatible' content='IE=edge,chrome=1'>
<meta name='viewport' content='width=device-width, initial-scale=1.0, maximum-scale=1'>
<meta name="apple-mobile-web-app-capable" content="yes">

  </head>
  <body role="document">

  <div id="navbar" class="navbar navbar-inverse navbar-fixed-top">
    <div class="navbar-inner">
      <div class="container">
        <!-- .btn-navbar is used as the toggle for collapsed navbar content -->
        <button class="btn btn-navbar" data-toggle="collapse" data-target=".nav-collapse">
          <span class="icon-bar"></span>
          <span class="icon-bar"></span>
          <span class="icon-bar"></span>
        </button>

        <a class="brand" href="../../index.html">
          SO&#39;S BESA CORPUS</a>
        <span class="navbar-text pull-left"><b>1</b></span>

        <div class="nav-collapse">
          <ul class="nav">
            <li class="divider-vertical"></li>
            
                <li><a href="http://marcion.sourceforge.net/dictionary/coptic.html">Dictionary</a></li>
            
            
              <li class="dropdown globaltoc-container">
  <a role="button"
     id="dLabelGlobalToc"
     data-toggle="dropdown"
     data-target="#"
     href="../../index.html">CORPUS <b class="caret"></b></a>
  <ul class="dropdown-menu globaltoc"
      role="menu"
      aria-labelledby="dLabelGlobalToc"><ul>
<li class="toctree-l1"><a class="reference internal" href="../../codexA/index.html">Codex A / MONB.BA</a><ul class="simple">
</ul>
</li>
<li class="toctree-l1"><a class="reference internal" href="../../codexB/index.html">Codex B / MONB.BB</a><ul class="simple">
</ul>
</li>
<li class="toctree-l1"><a class="reference internal" href="../index.html">Codex C</a><ul class="simple">
</ul>
</li>
<li class="toctree-l1"><a class="reference internal" href="../../codexD/index.html">Codex D</a><ul class="simple">
</ul>
</li>
<li class="toctree-l1"><a class="reference internal" href="../../codexE/index.html">Codex E</a><ul class="simple">
</ul>
</li>
<li class="toctree-l1"><a class="reference internal" href="../../codexF/index.html">Codex F</a><ul class="simple">
</ul>
</li>
<li class="toctree-l1"><a class="reference internal" href="../../codexG/index.html">Codex F</a><ul>
<li class="toctree-l2"><a class="reference internal" href="../../codexG/Michigan158-22/index.html">Michigan 158/22</a><ul>
<li class="toctree-l3"><a class="reference internal" href="../../codexG/Michigan158-22/42.html">42. <em>To Sinful Nuns</em></a></li>
</ul>
</li>
</ul>
</li>
<li class="toctree-l1"><a class="reference internal" href="../../codexH/index.html">Codex H</a><ul class="simple">
</ul>
</li>
<li class="toctree-l1"><a class="reference internal" href="../../codexI/index.html">Codex I</a><ul class="simple">
</ul>
</li>
</ul>
</ul>
</li>
              
                <li class="dropdown">
  <a role="button"
     id="dLabelLocalToc"
     data-toggle="dropdown"
     data-target="#"
     href="#">Page <b class="caret"></b></a>
  <ul class="dropdown-menu localtoc"
      role="menu"
      aria-labelledby="dLabelLocalToc"><ul>
<li><a class="reference internal" href="#">36. <em>On Individual Responsibility for Sins</em></a><ul>
<li><a class="reference internal" href="#chapter-01">Chapter 01</a><ul>
<li><a class="reference internal" href="#paragraph-01">Paragraph 01</a></li>
<li><a class="reference internal" href="#paragraph-02">Paragraph 02</a></li>
<li><a class="reference internal" href="#paragraph-03">Paragraph 03</a></li>
<li><a class="reference internal" href="#paragraph-04">Paragraph 04</a></li>
<li><a class="reference internal" href="#paragraph-05">Paragraph 05</a></li>
<li><a class="reference internal" href="#paragraph-06">Paragraph 06</a></li>
<li><a class="reference internal" href="#paragraph-07">Paragraph 07</a></li>
<li><a class="reference internal" href="#paragraph-08">Paragraph 08</a></li>
<li><a class="reference internal" href="#paragraph-09">Paragraph 09</a></li>
<li><a class="reference internal" href="#paragraph-10">Paragraph 10</a></li>
</ul>
</li>
<li><a class="reference internal" href="#chapter-02">Chapter 02</a><ul>
<li><a class="reference internal" href="#id1">Paragraph 01</a></li>
<li><a class="reference internal" href="#id2">Paragraph 02</a></li>
<li><a class="reference internal" href="#id3">Paragraph 03</a></li>
<li><a class="reference internal" href="#id4">Paragraph 04</a></li>
<li><a class="reference internal" href="#id5">Paragraph 05</a></li>
<li><a class="reference internal" href="#id6">Paragraph 06</a></li>
<li><a class="reference internal" href="#id7">Paragraph 07</a></li>
<li><a class="reference internal" href="#id8">Paragraph 08</a></li>
<li><a class="reference internal" href="#id9">Paragraph 09</a></li>
<li><a class="reference internal" href="#id10">Paragraph 10</a></li>
</ul>
</li>
<li><a class="reference internal" href="#chapter-03">Chapter 03</a><ul>
<li><a class="reference internal" href="#id11">Paragraph 01</a></li>
<li><a class="reference internal" href="#id12">Paragraph 02</a></li>
<li><a class="reference internal" href="#id13">Paragraph 03</a></li>
<li><a class="reference internal" href="#id15">Paragraph 04</a></li>
</ul>
</li>
<li><a class="reference internal" href="#chapter-04">Chapter 04</a><ul>
<li><a class="reference internal" href="#id16">Paragraph 01</a></li>
<li><a class="reference internal" href="#id17">Paragraph 02</a></li>
<li><a class="reference internal" href="#id18">Paragraph 03</a></li>
<li><a class="reference internal" href="#id19">Paragraph 04</a></li>
<li><a class="reference internal" href="#id20">Paragraph 05</a></li>
<li><a class="reference internal" href="#id21">Paragraph 06</a></li>
<li><a class="reference internal" href="#id22">Paragraph 07</a></li>
</ul>
</li>
<li><a class="reference internal" href="#chapter-05">Chapter 05</a><ul>
<li><a class="reference internal" href="#id23">Paragraph 01</a></li>
<li><a class="reference internal" href="#id24">Paragraph 02</a></li>
<li><a class="reference internal" href="#id25">Paragraph 03</a></li>
<li><a class="reference internal" href="#id26">Paragraph 04</a></li>
<li><a class="reference internal" href="#id27">Paragraph 05</a></li>
<li><a class="reference internal" href="#id29">Paragraph 06</a></li>
</ul>
</li>
</ul>
</li>
</ul>
</ul>
</li>
              
            
            
              
                
              
            
            
            
            
              <li>
<div id="sourcelink">
  <a href="../../_sources/codexC/BM175/36.txt"
     rel="nofollow">Source</a>
</div></li>
            
          </ul>

          
            
<form class="navbar-form navbar-right" action="../../search.html" method="get">
 <div class="form-group">
  <input type="text" name="q" class="form-control" placeholder="Search" />
 </div>
  <input type="hidden" name="check_keywords" value="yes" />
  <input type="hidden" name="area" value="default" />
</form>
          
        </div>
      </div>
    </div>
  </div>

<div class="container">
  <div class="row">
    <div class="span12 content">
      
  <div class="section" id="on-individual-responsibility-for-sins">
<h1>36. <em>On Individual Responsibility for Sins</em><a class="headerlink" href="#on-individual-responsibility-for-sins" title="Permalink to this headline">¶</a></h1>
<div class="section" id="chapter-01">
<h2>Chapter 01<a class="headerlink" href="#chapter-01" title="Permalink to this headline">¶</a></h2>
<div class="section" id="paragraph-01">
<h3>Paragraph 01<a class="headerlink" href="#paragraph-01" title="Permalink to this headline">¶</a></h3>
<p>ⲱ ⲙ̄ⲡⲁⲣⲑⲉⲛⲟⲥ ⲛ̄ⲥⲟϭ ·&nbsp;ⲁⲩⲱ ⲟⲛ ⲛ̄ϩⲟⲩⲟ ⲉⲣⲱⲧⲛ̄ · ⲁⲗⲗⲁ ⲙ̄ⲡⲛ̄ⲣ̄ⲡϩⲱⲃ ⲉⲛⲉϩ ⲉⲧⲉⲣⲉⲡⲕⲟⲥⲙⲟⲥ ⲉⲓⲣⲉ ⲙ̄ⲙⲟϥ · ⲉⲓⲧⲉ ϩⲛ̄ⲟⲩⲡⲟⲣⲛⲉⲓⲁ · ⲉⲓⲧⲉ ϩⲛ̄ⲟⲩⲅⲁⲙⲟⲥ ⲉϥⲧⲁⲉⲓⲏⲩ · ⲉⲓⲧⲉ ϩⲛ̄ⲟⲩⲙⲁ ⲛ̄ⲛ̄ⲕⲟⲧⲕ̄ ⲉϥⲧⲃ̄ⲃⲏⲩ ⲡϫⲟⲉⲓⲥ ⲡⲉⲧⲣ̄ⲙⲛ̄ⲧⲣⲉ · ⲛⲉⲛⲥⲩⲛϩⲓⲥⲧⲁ ⲅⲁⲣ ⲙ̄ⲙⲟⲛ ⲁⲛ ⲉⲛϫⲱ ⲛⲏⲧⲛ̄ ⲛ̄ⲛⲁⲓ̈ · ⲁⲗⲗⲁ ⲛⲁⲓ̈ ⲉⲓ̈ϫⲱ ⲙ̄ⲙⲟⲟⲩ ⲛⲏⲧⲛ̄ ⲁⲩⲱ ⲉⲓ̈ⲧⲁⲙⲟ ⲙ̄ⲙⲱⲧⲛ̄ ϫⲉϯⲟⲩⲁⲁⲃ ⲉⲃⲟⲗ ϩⲙ̄ⲡⲉⲧⲛ̄ⲕⲣⲓⲙⲁ · ⲡⲉⲧⲛ̄ⲥⲛⲟϥ ⲉϥⲉϣⲱⲡⲉ ⲉϩⲣⲁⲓ̈ ⲉϫⲱⲧⲛ̄ · ⲁⲩⲱ ⲉϩⲣⲁⲓ̈ ⲉϫⲛ̄ⲧⲥⲟⲟⲩϩⲉ ⲛ̄ϫⲱⲧⲛ̄ :-</p>
</div>
<div class="section" id="paragraph-02">
<h3>Paragraph 02<a class="headerlink" href="#paragraph-02" title="Permalink to this headline">¶</a></h3>
<p>ⲛⲓⲙ ⲉⲛⲉϩ ϩⲛ̄ⲛⲉⲛⲉⲓⲟⲧⲉ ⲡⲉⲛⲧⲁϥⲉⲓ ϣⲁⲣⲱⲧⲛ̄ ϫⲓⲛⲛ̄ϣⲟⲣⲡ̄ ⲉⲁϥϩⲱⲛ ⲉⲧⲟⲧⲧⲏⲩⲧⲛ̄ ⲛ̄ⲟⲩⲇⲓⲁⲑⲏⲕⲏ ⲉⲃⲟⲗ ϩⲓⲧⲙ̄ⲡϫⲟⲉⲓⲥ · ⲏ ⲛ̄ⲧⲁϥⲉⲓ ϣⲁⲣⲱⲧⲛ̄ ⲛ̄ϣⲁϣ ⲛ̄ϩⲟⲟⲩ ⲉⲁϥϣⲁϫⲉ ⲛⲙ̄ⲙ˻ⲏ˼ⲧⲛ̄ ⲛ̄ⲧⲁⲡⲣⲟ ϩⲓⲧⲁⲡⲣⲟ ⲛ̄ϭⲓⲡⲉⲛϣ[ⲟⲣ]ⲡ ⲛ̄ⲉ[ⲓ]ⲱⲧ ⲛ̄[ⲧⲁϥⲛ̄ⲕⲟⲧⲕ̄] ⲉⲩⲙⲛ̄ⲧⲙⲛ̄ⲧ[ⲣⲉ] ⲉⲣⲱⲧⲛ̄ ·</p>
</div>
<div class="section" id="paragraph-03">
<h3>Paragraph 03<a class="headerlink" href="#paragraph-03" title="Permalink to this headline">¶</a></h3>
<p>ⲏ ˻ⲛ̄˼[ⲧⲁϥ]ⲉⲓ ⲛⲏⲧⲛ̄ ⲛ̄ⲁϣ [ⲛ̄ⲟⲩ]ⲟⲉⲓϣ ⲉⲛⲉϩ ⲉⲁϥϣⲁϫⲉ ⲛⲙ̄ⲙⲏⲧⲛ̄ ϩⲓⲛⲁⲓ̈ · ⲏ ⲡⲉⲛⲕⲉⲉⲓⲱⲧ ⲛ̄ϩⲗ̄ⲗⲟ ⲡⲁⲓ̈ ⲉⲧⲉⲙ̄ⲡϥ̄ⲱⲥⲕ̄  ϫⲓⲛⲛ̄ⲧⲁϥⲛ̄ⲕⲟⲧⲕ̄ · ⲉⲓⲙⲏⲧⲓ ⲉⲡⲁⲓ̈ ⲙ̄ⲙⲁⲧⲉ ⲉⲧⲣⲉϥⲉⲓ ⲛϥ̄ⲧⲱϣ ⲛⲏⲧⲛ̄ ⲛ̄ⲧⲉⲡⲣⲟⲥⲫⲟⲣⲁ · ⲁⲩⲱ ⲛϥ̄ⲉⲓ ⲉⲃⲟⲗ ⲛϥ̄ⲃⲱⲕ ⲉⲛϥ̄ⲛⲁⲩ ⲉⲣⲱⲧⲛ̄ ⲁⲛ ·</p>
</div>
<div class="section" id="paragraph-04">
<h3>Paragraph 04<a class="headerlink" href="#paragraph-04" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲟⲩ ⲙⲟⲛⲟⲛ ϫⲉϯⲟⲩⲁⲁⲃ ⲉⲃⲟⲗ ϩⲙ̄ⲡⲉⲧⲛ̄ϩⲁⲡ · ⲁⲗⲗⲁ ⲛⲁⲕⲉⲉⲓⲟⲧⲉ ⲟⲛ ⲉⲧⲟⲩⲁⲁⲃ ⲁⲩⲱ ⲉⲧⲥⲙⲁⲙⲁⲁⲧ ⲛⲁⲓ̈ ⲉⲛⲧⲁⲩⲛ̄ⲕⲟⲧⲕ̄ ⲥⲉⲟ ⲛ̄ⲣⲙ̄ϩⲉ ⲉⲃⲟⲗ ϩⲙ̄ⲡⲉⲧⲛ̄ⲥⲛⲟϥ ·&nbsp;ⲁⲩⲱ ⲛ̄ⲧⲁⲓ̈ⲉⲓ ϩⲁⲣⲟⲟⲩ ⲉⲧⲣⲉⲡⲉⲧⲛ̄ⲥⲛⲟϥ ϣⲱⲡⲉ ⲉϩⲣⲁⲓ̈ ⲉϫⲛ̄(ⲥ̄ⲕ̄ⲃ̄)ⲧⲉⲧⲛ̄ⲁⲡⲉ ·</p>
</div>
<div class="section" id="paragraph-05">
<h3>Paragraph 05<a class="headerlink" href="#paragraph-05" title="Permalink to this headline">¶</a></h3>
<p>ⲟⲩ ⲙⲟⲛⲟⲛ ⲇⲉ ⲡⲁⲓ̈ ϫⲉⲥⲉⲟⲩⲁⲁⲃ ⲉⲃⲟⲗ ϩⲙ̄ⲡⲉⲧ˻ⲛ̄ϩ˼ⲁⲡ · ⲁⲗⲗⲁ [ⲡ]˻ⲉ˼[ⲛⲉⲓ]˻ⲱⲧ˼ ⲟⲛ ⲛ̄[ϩ]˻ⲗ̄ⲗ˼ⲟ ⲁⲡⲁ ⲡϣⲟⲓ̈ ⲙⲛ̄[ⲛ̄]ϩⲗ̄ⲗⲟⲓ̈ ⲧⲏⲣⲟⲩ ⲥⲉⲟⲩⲁⲁⲃ ⲉⲃⲟⲗ ϩⲙ̄ⲡⲉⲧⲛ̄ϩⲁⲡ ·&nbsp;ⲁⲩⲱ ⲥⲉⲟ ⲛ̄ⲣⲉⲙ̄ϩⲉ ⲃⲟⲗ ϩⲙ̄ⲡⲉⲧⲛ̄ⲥⲛⲟϥ ·&nbsp;ϫⲉⲛ̄ⲧⲟϥ ϩⲱⲱϥ ⲟⲛ ⲙ̄ⲡϥ̄ϯⲥⲟ ⲉϫⲱ ⲛⲏⲧⲛ̄ ⲛ̄ⲧⲙⲉ ϩⲙ̄ⲡⲧⲣⲉϥⲉⲓ ϣⲁⲣⲱⲧⲛ̄ ⲛ̄ϩⲁϩ ⲛ̄ⲥⲟⲡ ·</p>
</div>
<div class="section" id="paragraph-06">
<h3>Paragraph 06<a class="headerlink" href="#paragraph-06" title="Permalink to this headline">¶</a></h3>
<p>ⲁⲩⲱ ϣⲉⲛⲟⲩⲧⲉ ⲙⲛ̄ⲡⲁⲡⲛⲟⲩⲧⲉ ⲥⲉⲟⲩⲁⲁⲃ ⲉⲃⲟⲗ ϩⲙ̄ⲡⲉⲧⲛ̄ⲥⲛⲟϥ · ⲁⲩⲱ ⲟⲛ ⲛ̄ⲕⲉϩⲗ̄ⲗⲟⲓ̈ ⲧⲏⲣⲟⲩ ⲉⲧⲟⲩⲁⲁⲃ ⲉⲧϩⲁⲧⲏⲛ ⲁⲩⲱ ⲉⲧⲟ ⲛ̄ⲟⲩϩⲏⲧ ⲛ̄ⲟⲩⲱⲧ ⲛⲙ̄ⲙⲁⲛ ⲥⲉⲟ ⲛ̄ⲉⲗⲉⲩⲑⲉⲣⲟⲥ ⲉⲃⲟⲗ ϩⲙ̄ⲡⲉⲧⲛ̄ⲥⲛⲟϥ · ⲙⲛ̄ⲛⲉⲧⲛ̄ϩⲟⲟⲩⲧ · ⲁⲩⲱ ⲛⲉⲧⲛ̄ⲥⲛⲏⲩ ⲙⲛ̄ⲛⲉⲧⲛ̄ϣⲏⲣⲉ ·&nbsp;ⲁⲩⲱ ⲛⲉⲧⲛⲙ̄ⲙⲁⲛ ⲧⲏⲣⲟⲩ ϫⲓⲛⲛ̄ⲡⲉⲛⲕⲟⲩⲓ̈ ϣⲁⲡⲉⲛⲛⲟϭ ⲥⲉⲟⲩⲁⲁⲃ ⲧⲏⲣⲟⲩ ⲉⲃⲟⲗ ϩⲙ̄ⲡⲉϫⲡⲓⲟ ⲉⲧⲛⲁⲉⲓ ⲉϩⲣⲁⲓ̈ ⲉϫⲱⲧⲛ̄ ⲙ̄ⲡⲛⲁⲩ ⲛ̄ⲧⲉⲧⲛ̄ⲁⲛⲁⲅⲕⲏ :-</p>
</div>
<div class="section" id="paragraph-07">
<h3>Paragraph 07<a class="headerlink" href="#paragraph-07" title="Permalink to this headline">¶</a></h3>
<p>ⲛ̄ⲧⲱⲧⲛ̄ ⲇⲉ ⲛⲉⲥⲛⲏⲩ ⲉⲧⲟⲩⲁⲁⲃ ⲁⲩⲱ ⲉⲧϣⲡ̄ϩⲓⲥⲉ · ⲡⲉⲧⲛ̄ⲥⲙⲟⲩ ⲉϩⲣⲁⲓ̈ ⲉϫⲛ̄ⲧⲉⲧⲛ̄ⲁⲡⲉ · ⲡϫⲟⲉⲓⲥ ⲉϥⲉⲥⲙⲟⲩ ⲉⲣⲱⲧⲛ̄ · ⲡϫⲟⲉⲓⲥ ⲉϥⲉϩⲁⲣⲉϩ ⲉⲣⲱⲧⲛ̄ ⲙⲛ̄ⲛⲉⲧⲛ̄ϩⲓⲥⲉ ⲧⲏⲣⲟⲩ · ⲁⲩⲱ ⲧⲉⲧⲛ̄ⲟⲩⲁⲁⲃ ⲉⲃⲟⲗ ϩⲙ̄ⲡⲉⲥⲛⲟϥ ⲛ̄ⲟⲩⲟⲛ ⲛⲓⲙ ⲉⲧⲛⲁⲣ̄ⲛⲟⲃⲉ ϩⲣⲁⲓ̈ ⲛ̄ϩⲏⲧⲛ̄ ⲉⲓⲧⲉ ⲛⲟϭ · ⲉⲓⲧⲉ ⲕⲟⲩⲓ̈ ⲧⲉⲧⲛ̄ⲣⲱϣⲉ ⲛ̄ⲧⲱⲧⲛ̄ :- ⲛ̄ⲑⲉ ⲇⲉ ⲉⲛⲧⲁⲓ̈ϣⲁϫⲉ ⲛⲙ̄ⲙⲏⲧⲛ̄ ⲙ̄ⲡϩⲟⲩⲛ ⲙ̄ⲡⲕⲁⲧⲁⲡⲉⲧⲁⲥⲙⲁ ϩⲓϫⲙ̄ⲡⲉⲑⲩⲥⲓⲁⲥⲧⲏⲣⲟⲩ ⲙ̄ⲡϫⲟⲉⲓⲥ ·&nbsp;ⲁⲩⲱ ⲁⲧⲉⲧⲛ̄ⲡⲁⲣⲁⲃⲁ ⲛ̄ⲛ̄ϣⲁϫⲉ ⲉⲛⲧⲁⲓ̈ϩⲱⲛ ⲙ̄ⲙⲟⲟⲩ ⲙ̄ⲡⲉⲙⲧⲟ ⲉⲃⲟⲗ ⲙ̄ⲡⲛⲟⲩⲧⲉ</p>
</div>
<div class="section" id="paragraph-08">
<h3>Paragraph 08<a class="headerlink" href="#paragraph-08" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ⲉⲓⲥϩⲏⲏⲧⲉ ⲁⲛⲟⲕ ϯⲛⲁⲁϩ(ⲥ̄ⲕ̄ⲅ̄)ⲉⲣⲁⲧ ⲛ̄ⲧⲁⲥⲟⲟϩⲉ ⲉⲣⲱⲧⲛ̄ ⲙ̄ⲡⲉⲙⲧⲟ ⲉⲃⲟⲗ ⲙ̄ⲡⲉⲑⲣⲟⲛⲟⲥ ⲙ̄ⲡⲉⲟⲟⲩ ⲙ̄ⲡⲛⲟⲩⲧⲉ · ⲁⲩⲱ ϯⲛⲁⲥⲟⲟϩⲉ ⲉⲣⲱⲧⲛ̄ ⲉⲓ̈ⲡⲟⲣϫ ⲁⲛ ⲉⲣⲱⲧⲛ̄ ⲛ̄ⲑⲉ ⲟⲛ ϩⲙ̄ⲡⲉⲓ̈ⲕⲟⲥⲙⲟⲥ · ⲟⲩⲇⲉ ⲉⲓ̈ⲟⲩⲏⲩ ⲁⲛ ⲉⲣⲱⲧⲛ̄ · ⲁⲗⲗⲁ ϣⲁⲡϣⲁⲩ ⲛ̄ⲟⲩⲧⲁϭⲥⲉ ⲛ̄ⲟⲩⲉⲣⲏⲧⲉ :-</p>
</div>
<div class="section" id="paragraph-09">
<h3>Paragraph 09<a class="headerlink" href="#paragraph-09" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϯⲧⲁⲙⲟ ⲙ̄ⲙⲱⲧⲛ̄ ϫⲉϯⲛⲁⲥⲟⲟϩⲉ ⲉⲣⲱⲧⲛ̄ ⲛ̄ϩⲟ ϩⲓϩⲟ ⲙ̄ⲡⲉⲙⲧⲟ ⲉⲃⲟⲗ ⲙ̄ⲡϫⲟⲉⲓⲥ ⲓ̄ⲥ̄ · ⲡⲁⲓ̈ ⲉⲧⲛⲁⲕⲱⲧⲉ ⲛ̄ⲥⲁⲡⲉⲧⲛ̄ⲥⲛⲟϥ ⲉⲃⲟⲗ ϩⲛ̄ⲛⲁϭⲓϫ · ⲁⲗⲗⲁ ϯⲟⲩⲁⲁⲃ ⲉⲃⲟⲗ ϩⲙ̄ⲡⲉⲧⲛ̄ⲥⲛⲟϥ · ⲉⲃⲟⲗ ϫⲉⲁⲓ̈ϩⲱⲛ ⲉⲧⲟⲧⲧⲏⲩⲧⲛ̄ · ⲟⲩ ⲙⲟⲛⲟⲛ ⲇⲉ ϫⲉⲁⲓ̈ϩⲱⲛ ⲉⲧⲟⲧⲧⲏⲩⲧⲛ̄ ·&nbsp;ⲁⲗⲗⲁ ϩⲣⲁⲓ̈ ⲟⲛ ϩⲛ̄ϩⲉⲛⲕⲉⲥⲏϣⲉ ⲙⲛ̄ϩⲉⲛⲕⲉϫⲡⲓⲟ · ⲙⲛ̄ϩⲉⲛⲕⲉⲥⲟⲡⲥ̄ · ⲙⲛ̄ϩⲉⲛⲕⲉϩⲃⲏⲩⲉ ⲉⲛⲁϣⲱⲟⲩ ⲉⲙⲁⲧⲉ ⲛⲁⲓ̈ ⲉϣϣⲉ ⲁⲛ ⲉⲣⲟⲓ̈ ⲉⲡⲧⲏⲣϥ̄ ⲉⲧⲣⲁⲁⲁⲩ · ϩⲱⲥⲧⲉ ⲉⲧⲣⲁϣⲱⲡⲉ ⲛ̄ⲑⲉ ⲛ̄ⲟⲩⲡⲟⲛⲏⲣⲟⲥ ⲛ̄ⲛⲁϩⲣⲏⲧⲛ̄ ⲉⲙⲛ̄ϯ ⲗⲁⲁⲩ ⲛ̄ϩⲱⲃ ⲛⲙ̄ⲙⲏⲧⲛ̄ ⲉⲡⲧⲏⲣϥ̄ ⲉⲓⲙⲏⲧⲓ ⲉⲧⲁⲅⲁⲡⲏ ⲙ̄ⲡⲛⲟⲩⲧⲉ ·</p>
</div>
<div class="section" id="paragraph-10">
<h3>Paragraph 10<a class="headerlink" href="#paragraph-10" title="Permalink to this headline">¶</a></h3>
<p>ⲁⲩⲱ ⲛ̄ⲑⲉ ⲉⲧϯⲟⲩⲱϣ ⲉⲧⲣⲉⲥϣⲱⲡⲉ ⲙ̄ⲙⲟⲓ̈ ϩⲙ̄ⲡⲙⲁ ⲉϯⲛⲁⲃⲱⲕ ⲉⲣⲟϥ · ⲁⲩⲱ ⲛ̄ⲧⲱⲧⲛ̄ ϩⲱⲧⲧⲏⲩⲧⲛ̄ ⲛⲥ̄ϣⲱⲡⲉ ⲙ̄ⲙⲱⲧⲛ̄ ·&nbsp;ⲏ ⲛ̄ϩⲟⲩⲟ ⲉⲣⲟⲓ̈ ϫⲉⲛ̄ϯⲙ̄ⲡϣⲁ ⲁⲛ ⲙ̄ⲡⲁⲓ̈ ·&nbsp;ⲁⲩⲱ ⲟⲛ ⲛ̄ⲑⲉ ⲉϯⲟⲩⲁϣⲥ̄ ⲁⲛ ·&nbsp;ⲉⲧⲙ̄ⲧⲣⲉⲥϣⲱⲡⲉ ⲙ̄ⲙⲟⲓ̈ ϩⲙ̄ⲡⲙⲁ ⲉⲧⲙ̄ⲙⲁⲩ · ⲛ̄ⲧⲱⲧⲛ̄ ϩⲱⲧⲧⲏⲩⲧⲛ̄ ⲉⲧⲙ̄ⲧⲣⲉⲥϣⲱⲡⲉ ⲙ̄ⲙⲱⲧⲛ̄ :-</p>
</div>
</div>
<div class="section" id="chapter-02">
<h2>Chapter 02<a class="headerlink" href="#chapter-02" title="Permalink to this headline">¶</a></h2>
<div class="section" id="id1">
<h3>Paragraph 01<a class="headerlink" href="#id1" title="Permalink to this headline">¶</a></h3>
<p>ⲡⲗⲏⲛ ⲛ̄ⲑⲉ ⲉϯⲟⲩⲏⲩ ⲉⲃⲟⲗ ⲙ̄ⲙⲱⲧⲛ̄ ⲁⲩⲱ ⲛ̄ϯϩⲏⲛ ⲁⲛ ⲉϩⲟⲩⲛ ⲉⲣⲱⲧⲛ̄ ϩⲙ̄ⲡⲁϩⲏⲧ ⲉⲡⲧⲏⲣϥ̄ ·&nbsp;ⲧⲁⲓ̈ ⲟⲛⲧⲉ ⲑⲉ ⲉϯⲟⲩⲏⲩ ⲉⲃⲟⲗ ⲙ̄ⲙⲱⲧⲛ̄ ϩⲛ̄(ⲥ̄ⲕ̄ⲇ̄)ⲧⲁⲯⲩⲭⲏ · ⲡⲉⲧⲛ̄ⲥⲛⲟϥ ⲙⲛ̄ⲡⲉⲧⲛ̄ⲕⲣⲓⲙⲁ ⲉϩⲣⲁⲓ̈ ⲉϫⲱⲛ ·&nbsp;ⲁⲩⲱ ⲛ̄ⲑⲉ ⲉⲛϯϩⲁⲧⲉⲧⲏⲩⲧⲛ̄ ⲁⲛ ϩⲙ̄ⲡⲥⲱⲙⲁ ·&nbsp;ⲧⲁⲓ̈ ⲟⲛⲧⲉ ⲑⲉ ⲉϯⲕⲱⲗⲩ ⲙ̄ⲡⲁⲡ̄ⲛ̄ⲁ̄ ⲉⲧⲙ̄ⲧⲣⲉϥϭⲱ ϩⲁⲧⲉⲧⲏⲩⲧⲛ̄ ·&nbsp;ⲟⲛⲇⲉ ⲣⲱ ⲛ̄ϯⲙ̄ⲡϣⲁ ⲁⲛ ⲙ̄ⲡⲁⲓ̈ · ⲁⲛⲟⲕ ⲅⲁⲣ ⲁⲛⲅ̄ⲟⲩⲧⲁⲗⲁⲓⲡⲱⲣⲟⲥ ⲛ̄ⲣⲉϥⲣ̄ⲛⲟⲃⲉ · ⲁⲩⲱ ⲡⲁⲡ̄ⲛ̄ⲁ̄ ⲟⲩⲕⲁⲧⲁⲣⲱⲧⲛ̄ ⲁⲛ ⲡⲉ :-</p>
</div>
<div class="section" id="id2">
<h3>Paragraph 02<a class="headerlink" href="#id2" title="Permalink to this headline">¶</a></h3>
<p>ⲉϣϫⲉ ⲡⲉⲧⲛ̄ⲥⲟⲛ ϭⲉ ⲛ̄ⲉⲗⲁⲭⲓⲥⲧⲟⲥ ⲛⲁⲕⲱⲗⲩⲉ ⲙ̄ⲡⲉϥⲡ̄ⲛ̄ⲁ̄ ⲉⲧⲙ̄ⲧⲣⲉϥϭⲱ ϩⲁⲧⲉⲧⲏⲩⲧⲛ̄ ⲱ ⲛ̄ⲧⲁⲗⲁⲓⲡⲱⲣⲟⲥ ·&nbsp;ⲉⲓ̈ⲉ ⲉϥⲛⲁⲕⲱⲗⲩ ⲛ̄ⲟⲩⲏⲣ ⲛ̄ϭⲓⲡϫⲟⲉⲓⲥ ⲙ̄ⲡⲧⲏⲣϥ̄ ⲓ̄ⲥ̄ ⲉⲧⲙ̄ⲧⲣⲉⲡⲉϥⲡ̄ⲛ̄ⲁ̄ ⲉⲧⲟⲩⲁⲁⲃ ϭⲱ ϩⲁⲧⲉⲧⲏⲩⲧⲛ̄ ·&nbsp;ⲡⲁⲓ̈ ⲉⲧϫⲱ ⲙ̄ⲙⲟⲥ ϫⲉⲛ̄ⲛⲉⲡⲁⲡ̄ⲛ̄ⲁ̄ ⲟⲩⲱϩ ϩⲛ̄ⲛⲉⲓ̈ⲣⲱⲙⲉ ϣⲁⲉⲛⲉϩ ϫⲉϩⲉⲛⲥⲁⲣⲝ̄ ⲛⲉ · ⲁⲩⲱ ϩⲉⲛⲙⲁⲓ̈ⲡⲁⲑⲟⲥ ⲛⲉ · ⲛ̄ⲃⲁⲃⲉⲣⲱⲙⲉ ⲉⲧⲉⲛ̄ⲧⲱⲧⲛ̄ ⲡⲉ :-</p>
</div>
<div class="section" id="id3">
<h3>Paragraph 03<a class="headerlink" href="#id3" title="Permalink to this headline">¶</a></h3>
<p>ⲉϣϫⲉ ⲛ̄ⲧⲱⲧⲛ̄ ⲇⲉ ⲛ̄ⲧⲉⲧⲛⲁⲟⲩⲱϩ ⲁⲛ ϩⲛ̄ϩⲉⲛⲙⲁ ⲉⲩϣⲣ̄ϣⲱⲣ ⲁⲩⲱ ⲉⲩⲕⲏ ⲉⲃⲟⲗ ⲉⲣⲉⲛⲉⲑⲏⲣⲓⲟⲛ ⲛ̄ϩⲏⲧⲟⲩ · ⲁⲩⲱ ⲉⲣⲉⲛ̄ⲃⲁϣⲟⲣ ⲙⲟⲥⲉ ⲛ̄ϩⲏⲧⲟⲩ · ⲉⲓ̈ⲉ ⲛ̄ⲁϣ ⲛ̄ⲧⲟϥ ⲛ̄ϩⲉ ⲉⲣⲉⲡⲉⲡ̄ⲛ̄ⲁ̄ ⲙ̄ⲡⲉⲭ̄ⲥ̄ ⲛⲁⲟⲩⲱϩ ϩⲣⲁⲓ̈ ϩⲛ̄ⲛⲉⲧⲙ̄ⲯⲩⲭⲏ ⲉⲧϣⲣ̄ϣⲱⲣ ⲙⲛ̄ⲛⲉⲧⲛ̄ϩⲏⲧ ⲉⲧⲧⲁⲕⲏⲩⲧ ⲙⲛ̄ⲛⲉⲧⲛ̄ⲥⲱⲙⲁ ⲉⲧⲟ ⲙ̄ⲙⲁ ⲛ̄ⲟⲩⲱϩ ⲛ̄ⲛⲉⲡ̄ⲛ̄ⲁ̄ ⲛ̄ⲁⲕⲁⲑⲁⲣⲧⲟⲛ :-</p>
</div>
<div class="section" id="id4">
<h3>Paragraph 04<a class="headerlink" href="#id4" title="Permalink to this headline">¶</a></h3>
<p>ⲏ ⲛ̄ⲁϣ ⲛ̄ϩⲉ ⲉⲣⲉⲛⲉⲡ̄ⲛ̄ⲁ̄ ⲛ̄ⲛ̄ⲇⲓⲕⲁⲓⲟⲥ ⲙⲛ̄ⲛⲉⲧⲟⲩⲁⲁⲃ ⲧⲏⲣⲟⲩ ⲛⲁⲓ̈ ⲉⲧⲛ̄ⲱϣ ⲛ̄ⲛⲉⲩϣⲁϫⲉ ⲛⲁⲙ̄ⲧⲟⲛ ⲙ̄ⲙⲟⲟⲩ ϩⲁⲧⲉⲧⲏⲩⲧⲛ̄ ⲉⲣⲉ(ⲥ̄ⲕ̄ⲉ̄)ⲛ̄ⲇⲁⲓⲙⲱⲛ ⲙⲟⲥⲉ ⲛ̄ϩⲣⲁⲓ̈ ⲛ̄ϩⲏⲧⲧⲏⲩⲧⲛ̄ ·&nbsp;ⲁⲩⲱ ⲉⲩⲙ̄ⲧⲟⲛ ⲙ̄ⲙⲟⲟⲩ ϩⲣⲁⲓ̈ ϩⲛ̄ⲛⲉⲧⲛ̄ⲙⲉⲉⲩⲉ ⲛ̄ϩⲏⲧ ⲉⲧⲥⲟⲟϥ ·&nbsp;ⲁⲩⲱ ⲉⲩⲥⲁⲁⲛϣ̄ ⲛ̄ⲛⲉⲩⲕⲁⲕⲓⲁ ϩⲣⲁⲓ̈ ϩⲛ̄ⲛⲉⲧⲛ̄ϣⲟϫⲛⲉ ⲙⲛ̄ⲡⲉⲧⲛ̄ϩⲏⲧ ⲉⲧϫⲁϩⲙ̄ :-</p>
</div>
<div class="section" id="id5">
<h3>Paragraph 05<a class="headerlink" href="#id5" title="Permalink to this headline">¶</a></h3>
<p>ⲉϣϫⲉ ⲟⲩⲟⲉⲓ ⲛ̄ⲟⲩⲣⲉϥϭⲉⲧⲡ̄ⲣⲱⲙⲉ ⲉⲃⲟⲗ · ⲕⲁⲧⲁⲑⲉ ⲉⲧⲥⲏϩ ϫⲉⲛ̄ⲣⲉϥϭⲉⲡⲧ̄ⲣⲱⲙⲉ ⲉⲃⲟⲗ · ⲉⲓ̈ⲉ ⲟⲩⲟⲉⲓ ⲛⲏⲧⲛ̄ ⲛ̄ⲟⲩⲏⲣ ⲉⲧⲉⲧⲛ̄ϣⲁⲛϭⲉⲡⲧ̄ⲡⲉⲡ̄ⲛ̄ⲁ̄ ⲙ̄ⲡϫⲟⲉⲓⲥ ⲉⲃⲟⲗ ⲙ̄ⲙⲱⲧⲛ̄ · ⲁⲩⲱ ⲉⲧⲉⲧⲛⲁϣⲱⲡⲉ ⲉⲧⲉⲧⲛ̄ⲏⲡ ⲉⲡϫⲟⲉⲓⲥ ϩⲛ̄ⲟⲩ ⲉⲧⲉⲧⲛ̄ϣⲁⲛϭⲟⲧⲡϥ̄ ⲉⲃⲟⲗ ⲙ̄ⲙⲱⲧⲛ̄ · ⲙⲏ ⲛϥ̄ⲥⲏϩ ⲣⲱ ⲁⲛ · ϫⲉⲡⲉⲧⲉⲙⲛ̄ⲧϥ̄ ⲡⲉⲡ̄ⲛ̄ⲁ̄ ⲙ̄ⲡϫⲟⲉⲓⲥ ⲡⲁⲓ̈ ⲙ̄ⲡⲱϥ ⲁⲛ ⲡⲉ :-</p>
</div>
<div class="section" id="id6">
<h3>Paragraph 06<a class="headerlink" href="#id6" title="Permalink to this headline">¶</a></h3>
<p>ⲁⲩⲱ ⲉϣϫⲉ ⲛ̄ⲧⲉⲧⲛⲁⲙⲉⲣⲉⲱⲧⲡ ⲁⲛ ⲉϩⲟⲩⲛ ⲉⲡⲕⲁⲕⲉ · ⲉⲓ̈ⲉ ⲛ̄ⲁϣ ⲛ̄ⲧⲟϥ ⲛ̄ϩⲉ ⲉⲣⲉⲡⲉⲡ̄ⲛ̄ⲁ̄ ⲙ̄ⲡϫⲟⲉⲓⲥ ⲛⲁⲙⲉⲣⲉϭⲱ ϩⲣⲁⲓ̈ ϩⲛ̄ⲛⲉⲧⲛ̄ϩⲏⲧ ⲉⲧⲉⲧⲛ̄ⲟ ⲛ̄ⲕⲁⲕⲉ · ⲙⲛ̄ⲛⲉⲧⲙ̄ⲯⲩⲭⲏ ⲉⲧⲉⲙⲛ̄ⲟⲩⲟⲉⲓⲛ ⲛ̄ϩⲏⲧⲟⲩ ⲉⲡⲧⲏⲣϥ̄ :-</p>
</div>
<div class="section" id="id7">
<h3>Paragraph 07<a class="headerlink" href="#id7" title="Permalink to this headline">¶</a></h3>
<p>ⲉϣϫⲉ ⲛ̄ⲧⲉⲧⲛⲁⲙⲁⲕⲁⲣⲓⲍⲉ ⲁⲛ ⲉⲛⲉϩ ⲛ̄ϩⲉⲛⲉⲓⲇⲱⲗⲟⲛ ⲉⲩⲧⲁϩⲏⲩ ⲉⲣⲁⲧⲟⲩ ϩⲛ̄ϩⲉⲛⲣ̄ⲡⲏⲩⲉ · ϩⲉⲛϣⲉ ⲙⲛ̄ϩⲉⲛⲱⲛⲉ ⲉⲙⲛ̄ⲡ̄ⲛ̄ⲁ̄ ⲛ̄ϩⲏⲧⲟⲩ · ⲁⲗⲗⲁ ⲉⲩⲧⲁϫⲣⲏⲩ ϩⲛ̄ϩⲉⲛⲉⲓϥⲧ̄ ⲙⲛ̄ϩⲉⲛⲕⲉⲥⲙⲟⲧ ⲛ̄ϩⲱⲃ ⲛ̄ⲧⲟⲃⲧⲃ̄ · ⲁⲩⲱ ⲡⲉⲧⲛⲁⲕⲓⲙ ⲉⲣⲟⲟⲩ ⲥⲉⲛⲁϩⲉ ⲉϩⲣⲁⲓ̈ ·&nbsp;ⲉⲓ̈ⲉ ⲛⲓⲙ ⲛ̄ⲧⲟϥ ⲛ̄ⲁⲅⲅⲉⲗⲟⲥ ⲉⲃⲟⲗ ϩⲓⲧⲙ̄ⲡⲛⲟⲩⲧⲉ ⲡⲉⲧⲛⲁⲙⲁⲕⲁⲣⲓⲍⲉ ⲙ̄ⲙⲱⲧⲛ̄ · ⲏ ⲁϣ ⲛ̄ⲧⲟϥ ⲙ̄ⲡ̄ⲛ̄ⲁ̄ ⲛ̄ⲧⲉⲛⲉⲡⲣⲟⲫⲏⲧⲏⲥ ⲙⲛ̄ⲛ̄ⲁⲡⲟⲥⲧⲟ&lt;ⲗⲟ&gt;ⲥ · ⲡⲉⲧⲛⲁⲉⲓ̈ · ⲏ ⲛϥ̄ϭⲱ ϩⲁⲧⲉⲧⲏⲩⲧⲛ̄ · ⲉⲙⲡⲉⲡ̄ⲛ̄ⲁ̄ ⲣⲱ ⲙ̄ⲡϫⲟⲉⲓⲥ ⲛⲙ̄ⲙⲏⲧⲛ̄ ⲁⲛ · ⲏ ϩⲁⲧⲉⲧⲏⲩⲧⲛ̄ ⲁⲛ ·</p>
</div>
<div class="section" id="id8">
<h3>Paragraph 08<a class="headerlink" href="#id8" title="Permalink to this headline">¶</a></h3>
<p>ⲁⲗⲗⲁ ⲉⲧⲉⲧⲛ̄ⲧⲁϫⲣⲏⲩ ⲉϫⲛ̄ϩⲉⲛϣⲁϫⲉ ⲛ̄ⲧⲟⲃⲧⲃ̄ ⲙⲛ̄ϩⲉⲛϩⲃⲏⲩⲉ ⲉⲩϣⲟⲩⲉⲓⲧ · ⲁⲩⲱ ⲡⲉⲧⲛⲁⲕⲓⲙ ⲉⲣⲱⲧⲛ̄ ⲛ̄ⲧⲉⲧⲛ̄ϩⲉ ⲉϩⲣⲁⲓ̈ · ⲁⲩⲱ ⲛ̄ⲧⲉⲧⲛ̄ⲣⲱϩⲧ̄ ⲉⲡⲉⲥⲏⲧ ⲉⲃⲟⲗ ϩⲓⲧⲟⲟⲧⲟⲩ ⲛ̄ⲛ̄ⲇⲁⲓⲙⲱⲛ ⲉⲧⲁⲡⲁⲧⲁ ⲙ̄ⲙⲱⲧⲛ̄ ⲁⲩⲱ ⲉⲧⲥⲱⲃⲉ ⲛ̄ⲥⲱⲧⲛ̄ · ⲉⲡⲉⲧⲉϣϣⲉ ⲛ̄ⲧⲟϥ ⲡⲉ ⲉⲧⲣⲉⲧⲉⲧⲛ̄ⲥⲱⲃⲉ ⲛ̄ⲥⲱⲟⲩ :-</p>
</div>
<div class="section" id="id9">
<h3>Paragraph 09<a class="headerlink" href="#id9" title="Permalink to this headline">¶</a></h3>
<p>ⲏ ⲛ̄ⲧⲉⲧⲛ̄ⲥⲟⲟⲩⲛ ⲁⲛ ϫⲉⲛ̄ⲑⲉ ⲛ̄ⲧⲁⲡϫⲟⲓ̈ⲥ ϫⲟⲟⲥ ⲛ̄ⲛⲉϥⲙⲁⲑⲏⲧⲏⲥ ϫⲉⲡⲏⲓ̈ ⲉϣⲱⲡⲉ ⲟⲩⲛ̄ϣⲏⲣⲉ ⲛ̄ⲉⲓⲣⲏⲛⲏ ⲙ̄ⲙⲁⲩ ⲉⲣⲉⲧⲉⲧⲛ̄ⲉⲓⲣⲏⲛⲏ ⲙ̄ⲧⲟⲛ ⲉⲧⲉⲧⲛⲁⲃⲱⲕ ⲉϩⲟⲩⲛ ⲉⲣⲟϥ ⲁϫⲓⲥ ⲛ̄ϣⲟⲣⲡ̄ ϫⲉϯⲣⲏⲛⲏ ⲙ̄ⲡⲓⲏⲓ̈ · ⲁⲩⲱ ⲙ̄ⲙⲟⲥ ⲉϩⲣⲁⲓ̈ ⲉϫⲱϥ · ⲉϣⲱⲡⲉ ⲇⲉ ⲙ̄ⲙⲟⲛ ⲉⲥⲉⲕⲟⲧⲥ̄ ⲉⲣⲱⲧⲛ̄ ·</p>
</div>
<div class="section" id="id10">
<h3>Paragraph 10<a class="headerlink" href="#id10" title="Permalink to this headline">¶</a></h3>
<p>ⲧⲁⲓ̈ ⲟⲛⲧⲉ ⲑⲉ ⲉϣⲁⲣⲉⲡϫⲟⲉⲓⲥ ϫⲟⲟⲥ ⲙ̄ⲡⲉⲡ̄ⲛ̄ⲁ̄ ⲉⲧⲟⲩⲁⲁⲃ ϫⲉⲡⲙⲁ ⲏ ⲧⲥⲩⲛⲁⲅⲱⲅⲏ ⲉⲧⲕ̄ⲛⲁⲃⲱⲕ ⲉϩⲟⲩⲛ ⲉⲣⲟⲥ ·&nbsp;ⲉϣⲱⲡⲉ ⲟⲩⲛ̄ϣⲏⲣⲉ ⲛ̄ⲉⲓⲣⲏⲛⲏ ⲙ̄ⲙⲁⲩ ⲏ ϣⲟⲟⲡ ⲛ̄ϩⲏⲧϥ̄ ·&nbsp;ⲉⲓ̈ⲉ ⲙⲁⲣⲉⲧⲉⲕⲉⲓⲣⲏⲛⲏ ⲙ̄ⲧⲟⲛ ⲙ̄ⲙⲟⲥ ⲉϩⲣⲁⲓ̈ ⲉϫⲱϥ ⲁⲩⲱ ⲛⲥ̄ϭⲱ ϩⲁϩⲧⲏⲩ · ⲉϣⲱⲡⲉ ⲇⲉ ⲙ̄ⲙⲟⲛ ⲙⲁⲣⲉⲥⲕⲟⲧⲥ̄ ⲉⲣⲟⲕ · ⲁⲩⲱ ⲛⲅ̄ⲕⲟⲧⲕ̄ ⲉϩⲣⲁⲓ̈ ⲉⲙⲡⲏⲩⲉ ⲏ ⲡⲙⲁ ⲉⲧⲟⲩⲛⲁⲣ̄ⲙ̄ⲡϣⲁ ⲙ̄ⲙⲟⲕ ⲛ̄ϩⲏⲧϥ̄ :-</p>
</div>
</div>
<div class="section" id="chapter-03">
<h2>Chapter 03<a class="headerlink" href="#chapter-03" title="Permalink to this headline">¶</a></h2>
<div class="section" id="id11">
<h3>Paragraph 01<a class="headerlink" href="#id11" title="Permalink to this headline">¶</a></h3>
<p>ⲛⲁⲓ̈ ⲇⲉ ⲉⲓ̈ϫⲱ ⲙ̄ⲙⲟⲟⲩ ⲉⲓ̈ⲣⲓⲙⲉ · ⲕⲁⲧⲁⲑⲉ ⲉⲛⲧⲁⲓ̈ⲣⲓⲙⲉ[20]_ ⲛ̄ⲟⲩⲙⲏⲏϣⲉ ⲛ̄ⲥⲟⲡ · ϩⲁⲑⲏ ⲙ̄ⲡⲟⲟⲩ · ⲁⲩⲱ ⲟⲛ ⲧⲉⲛⲟⲩ · ⲉⲡϫⲟⲉⲓⲥ ⲡⲉⲧⲟ ⲙ̄ⲙⲛ̄ⲧⲣⲉ · ⲁⲩⲱ ⲟⲛ ϥⲟ ⲙ̄ⲙⲉⲛ̄ⲧⲣⲉ ⲛ̄ϭⲓⲡⲉⲛⲥⲟⲛ[21]_ ϣⲏⲙ ⲉⲧⲥϩⲁⲓ̈ ⲛ̄ⲛⲉⲓ̈ϣⲁϫⲉ ⲛ̄ⲑⲉ ⲉϣⲁϥϣⲧⲟⲣⲧⲣ̄ ⲁⲩⲱ {ⲥ̄ⲕ̄ⲍ̄}ⲛϥ̄ⲣⲓⲙⲉ ϩⲱⲱϥ ⲉϥϭⲱϣⲧ̄ ⲛ̄ⲥⲱⲓ̈ ⲉⲓ̈ⲣⲓⲙⲉ ⲉⲣⲉⲛⲁⲣⲙ̄ⲉⲓⲟⲟⲩⲉ ϣⲟⲩⲟ ⲉϫⲛ̄ⲟⲩⲟϭⲉ ⲁⲩⲱ ⲉϩⲣⲁⲓ̈[22]_ ⲉϫⲙ̄ⲡⲕⲁϩ · ⲉⲓ̈ⲁϩⲉⲣⲁⲧ ⲉⲣⲟϥ ⲛ̄ϩⲁϩ ⲛ̄ⲥⲟⲡ ⲉϥⲥϩⲁⲓ̈ ⲙ̄ⲡⲉϯϫⲱ ⲙ̄ⲙⲟϥ ⲛⲁϥ[23]_ ⲁⲛ ⲙ̄ⲙⲁⲧⲉ ⲧⲉⲛⲟⲩ · ⲁⲗⲗⲁ ⲉϥⲥϩⲁⲓ̈ ⲟⲛ ⲛ̄ϩⲉⲛⲕⲉⲙⲏⲏϣⲉ ⲛ̄ϣⲁϫⲉ ·</p>
</div>
<div class="section" id="id12">
<h3>Paragraph 02<a class="headerlink" href="#id12" title="Permalink to this headline">¶</a></h3>
<p>ⲁⲩⲱ[24]_ ⲉⲩⲥⲏϩ ϩⲁⲑⲏ ⲛ̄ϣⲟⲙⲧⲉ ⲛ̄ⲣⲟⲙⲡⲉ ⲉⲧⲣⲉⲡⲉⲛⲉⲓⲱⲧ ⲛ̄ϩⲗ̄ⲗⲟ ⲛ̄ⲕⲟⲧⲕ̄ · ⲉⲁⲓ̈ϫⲟⲟⲩ ⲉⲓ̈ⲣⲓⲙⲉ ⲉⲧⲃⲉⲧⲏⲩⲧⲛ̄ ⲙⲛ̄ⲛⲉⲧⲛ̄ϣⲏⲣⲉ ⲙⲛ̄ⲛⲉⲧⲛ̄ϣⲉⲉⲣⲉ · ⲙⲛ̄ⲛⲉⲧⲛ̄ⲥⲛⲏⲩ · ⲙⲛ̄ⲛⲉⲧⲛ̄ⲣⲱⲙⲉ · ⲁⲩⲱ ⲉⲧⲃⲏⲏⲧ ϩⲱⲱⲧ[25]_ ⲟⲛ · ⲙⲛ̄ⲟⲩⲟⲛ ⲛⲓⲙ ⲉⲧϣⲟⲟⲡ ⲛⲙ̄ⲙⲁⲛ ϩⲓⲟⲩⲥⲟⲡ :-</p>
</div>
<div class="section" id="id13">
<h3>Paragraph 03<a class="headerlink" href="#id13" title="Permalink to this headline">¶</a></h3>
<p>ⲁⲩⲱ ⲛⲉⲓ̈ⲟⲩϣⲱⲡⲉ ⲙ̄ⲡⲉⲟⲩⲟⲉⲓϣ[26]_ ⲉⲧⲙ̄ⲙⲁⲩ ⲉⲧⲁⲙⲱⲧⲛ̄ ⲉⲛⲉⲧⲛ̄ϫⲱ ⲙ̄ⲙⲟⲟⲩ · ⲁⲩⲱ ⲙ̄ⲡⲓϭⲛ̄ⲑⲉ ⲉⲧⲃⲉⲧⲉⲫⲑⲟⲛⲏⲣⲓⲁ ⲙ̄ⲡⲉⲧⲙⲟⲥⲧⲉ ⲙ̄ⲙⲟⲛ · ⲉⲧⲉⲡⲥⲁⲧⲁⲛⲁⲥ ⲡⲉ · ⲙⲛ̄ⲛ̄ⲥⲱⲥ <a href="#id30"><span class="problematic" id="id31"><span id="id14"></span>[27]_</span></a> ⲁⲓ̈ⲉⲓ ⲉϩⲣⲁⲓ̈ ϣⲁⲣⲱⲧⲛ̄ ⲉⲓ̈ⲙⲟⲟϣⲉ ϩⲛ̄ⲛⲁⲟⲩⲉⲣⲏⲧⲉ[28]_ ϫⲉⲁϥⲣ̄ϩⲛⲁϥ ⲛ̄ϭⲓⲡϫⲟⲓ̈ⲥ ⲙ̄ⲡⲕⲁϩ ⲧⲏⲣϥ̄[29]_ · ⲛ̄ⲛⲉⲓ̈ⲥⲩⲛϩⲓⲥⲧⲁ ⲙ̄ⲙⲟⲓ̈ ⲁⲛ[30]_ ⲉⲓ̈ϫⲱ[31]_ ⲛ̄ⲛⲁⲓ̈ ·</p>
</div>
<div class="section" id="id15">
<h3>Paragraph 04<a class="headerlink" href="#id15" title="Permalink to this headline">¶</a></h3>
<p>ⲁⲛⲟⲕ ⲅⲁⲣ[32]_ ϯⲥⲟϣϥ̄ ⲁⲩⲱ ϯⲧϭⲁⲓ̈ⲏⲩ[33]_ ⲉⲙⲁⲧⲉ ·&nbsp;ⲁⲗⲗⲁ ⲉⲓ̈ⲧⲁⲙⲟ ⲙ̄ⲙⲱⲧⲛ̄ ϫⲉⲡⲉⲧⲛ̄ⲥⲟⲛ ⲛ̄ⲉⲃⲓⲏⲛ ⲉⲧⲉⲁⲛⲟⲕ ⲡⲉ ϥⲙⲟⲕϩ̄[35]_ ⲁⲛ ⲛ̄ϩⲏⲧ ⲉⲧⲃⲉⲧⲏⲩⲧⲛ̄ ⲙⲁⲩⲁⲧⲧⲏⲩⲧⲛ̄[36]_ · ⲟⲩⲇⲉ[37]_ ⲟⲛ[38]_ ⲛ̄ⲧⲉⲧⲛ̄ϣⲛ̄ϩⲧⲏⲧⲛ̄ ⲁⲛ ⲉϩⲣⲁⲓ̈ ⲉϫⲱⲧⲛ̄ ⲙ̄ⲙⲓⲛ ⲙ̄ⲙⲱⲧⲛ̄ ⲱ ⲛⲉⲃⲓⲏⲛ · ϫⲉⲕⲁⲥ[39]_ ⲛ̄ⲛⲉⲗⲁⲁⲩ ϩⲛ̄ⲛⲉⲧⲟⲩⲁⲁⲃ ⲧⲏⲣⲟⲩ ϣⲛ̄ϩⲧⲏϥ ⲉϩⲣⲁⲓ̈ ⲉϫⲱⲧⲛ̄ ⲙ̄ⲡⲛⲁⲩ ⲛ̄ⲧⲉⲧⲛ̄ⲁⲛⲁⲅⲕⲏ · ⲙ̄ⲡⲛⲁⲩ ⲉⲧⲟⲩⲛⲁⲡⲱⲣϫ̄ ⲙ̄ⲡⲉⲥⲟⲩⲟ ⲉⲃⲟⲗ ⲙ̄ⲡⲧⲱϩ[40]_ · ⲙ̄ⲡⲛⲁⲩ ⲉⲧⲟⲩⲛⲁⲡⲣϫ̄ⲛⲉ{ⲥ̄ⲕ̄ⲏ̄}ⲥⲟⲟⲩ ⲉⲃⲟⲗ ⲛ̄ⲛⲃⲁⲁⲙⲡⲉ[41]_ · ⲁⲩⲱ ⲡⲥⲟⲡ ⲉⲧⲟⲩⲛⲁⲥⲉⲕⲧⲁϥⲱ ⲉϩⲣⲁⲓ̈ ⲛ̄ⲥⲉⲕⲱⲧϥ̄ ⲛ̄ⲛⲉⲧⲛⲁⲛⲟⲩⲟⲩ ⲉⲛⲉⲩϩⲛⲁⲁⲩ · ⲛⲉⲑⲟⲟⲩ ⲇⲉ ⲛ̄ⲥⲉⲛⲟϫⲟⲩ ⲉⲃⲟⲗ[42]_ :-</p>
</div>
</div>
<div class="section" id="chapter-04">
<h2>Chapter 04<a class="headerlink" href="#chapter-04" title="Permalink to this headline">¶</a></h2>
<div class="section" id="id16">
<h3>Paragraph 01<a class="headerlink" href="#id16" title="Permalink to this headline">¶</a></h3>
<p>ϯϫⲱ ⲙ̄ⲙⲟⲥ ⲛⲏⲧⲛ̄ ϫⲉⲟⲩⲙⲏⲏϣⲉ ⲛ̄ⲥⲟⲡ ϣⲁⲓ̈ⲣⲓⲙⲉ ϣⲁⲛϯⲗⲟ ⲉⲓ̈ⲉϣϭⲙ̄ϭⲟⲙ · ⲉⲓ̈ⲙⲟⲕϩ̄ ⲛ̄ϩⲏⲧ ⲉⲙⲁⲧⲉ · ϫⲉⲉϣϫⲉ ⲧⲉⲧⲛⲁϣⲱⲡⲉ ⲉⲧⲉⲧⲛ̄ⲡⲟⲣϫ̄ ⲉⲛⲉⲧⲛ̄ϣⲏⲣⲉ ⲙⲛ̄ⲛⲉⲧⲛ̄ⲥⲛⲏⲩ · ⲙⲛ̄ⲛⲉⲧⲛ̄ⲣⲱⲙⲉ ⲧⲏⲣⲟⲩ ϩⲙ̄ⲡⲓⲙⲁ ⲛ̄ϭⲟⲓ̈ⲗⲉ · ⲁⲩⲱ ⲟⲛ ⲛ̄ⲧⲉⲧⲛ̄ϣⲱⲡⲉ ⲉⲧⲉⲧⲛ̄ⲡⲟⲣϫ̄ ⲉⲣⲟⲟⲩ ϩⲙ̄ⲡⲁⲓⲱⲛ ⲛ̄ⲁⲧⲱϫⲛ̄ · ⲉⲓ̈ⲉ ⲉⲧⲃⲉⲟⲩ ϭⲉ ⲁⲧⲉⲧⲛ̄ⲡⲱⲣϫ̄ ⲉⲃⲟⲗ ⲙ̄ⲙⲟⲟⲩ · ⲁⲩⲱ ⲉϣϫⲉ ⲛ̄ⲧⲉⲧⲛⲁⲥⲉⲓ ⲁⲛ ⲛ̄ⲛⲉⲧⲛ̄ϣⲏⲣⲉ · ⲙⲛ̄ⲛⲉⲧⲛ̄ⲥⲛⲏⲩ · ⲙⲛ̄ⲛⲉⲧⲛ̄ϩⲟⲟⲩⲧ ⲙⲛ̄ⲛⲉⲧⲛ̄ⲣⲱⲙⲉ ⲧⲏⲣⲟⲩ · ⲉⲓ̈ⲉ ⲛ̄ⲧⲁⲧⲉⲛ̄ⲥⲁϩⲉⲧⲏⲩⲧⲛ̄ ⲉⲃⲟⲗ ⲙ̄ⲙⲟⲟⲩ ⲉⲧⲃⲉⲟⲩ ⲛⲉⲧϣⲟⲟⲡ ⲉϩⲟⲩⲛ ⲉⲡⲉⲧⲛ̄ⲅⲉⲛⲟⲥ :-</p>
</div>
<div class="section" id="id17">
<h3>Paragraph 02<a class="headerlink" href="#id17" title="Permalink to this headline">¶</a></h3>
<p>ⲁⲩⲱ ⲉϣϫⲉ ⲛ̄ⲧⲉⲧⲛⲁϭⲓⲛⲉ ⲁⲛ ⲛ̄ⲛⲉⲧⲟⲩⲁⲁⲃ ⲉⲧⲣⲉⲧⲉⲧⲛ̄ϣⲱⲡⲉ ⲛⲙ̄ⲙⲁⲩ ϩⲛ̄ⲙ̄ⲡⲏⲩⲉ ⲁⲩⲱ ⲉϣϫⲉ ⲧⲉⲧⲛⲁϭⲓⲛⲉ ⲁⲛ̄[43]_ ⲛ̄ⲟⲩⲙⲁ ⲛⲙ̄ⲧⲟⲛ · ⲉⲓ̈ⲉ ⲉⲧⲃⲉⲟⲩ ⲣⲱ ⲁⲧⲉⲧⲛ̄ⲕⲁⲁⲁⲩ[44]_ ⲛ̄ⲥⲁⲧⲏⲩⲧⲛ̄ · ⲁⲩⲱ ⲉϣϫⲉ ⲛ̄ⲧⲉⲧⲛⲁⲥⲉⲓ ⲁⲛ ⲛ̄ⲛⲉⲧⲛ̄ⲉⲣⲏⲩ ⲛ̄ⲧⲱⲧⲛ̄[45]_ ⲛⲉⲧⲥⲟⲟⲩϩ ϩⲛ̄ⲛⲓⲥⲩⲛⲁⲅⲱⲅⲏ ϩⲛ̄ⲙ̄ⲡⲏⲩⲉ · ⲉⲓ̈ⲉ ⲛ̄ⲧⲉⲧⲛ̄ϩⲉⲛⲉⲃⲓⲏⲛ ⲛ̄ϩⲟⲩⲟ ⲉⲣⲱⲙⲉ ⲛⲓⲙ · ⲉⲃⲟⲗ ϫⲉⲙ̄ⲡⲉⲧⲛ̄ⲥⲉⲓ ⲛ̄ⲛⲉⲧⲏⲡ ⲧⲏⲣⲟⲩ ⲉⲣⲱⲧⲛ̄ ϩⲙ̄ⲡⲉⲓ̈ⲕⲟⲥⲙⲟⲥ · ⲟⲩⲇⲉ ⲟⲛ ⲛ̄ⲧⲉⲧⲛⲁⲣ̄ⲡϣⲁ[46]_ ⲙ̄ⲙⲟⲟⲩ ⲁⲛ ϩⲙ̄ⲡⲙⲁ ⲉⲧⲉⲧⲛⲁⲃⲱⲕ ⲉⲣⲟϥ :-</p>
</div>
<div class="section" id="id18">
<h3>Paragraph 03<a class="headerlink" href="#id18" title="Permalink to this headline">¶</a></h3>
<p>ⲉϣϫⲉ ⲁⲛⲟⲕ ⲇⲉ ⲡⲓⲉⲃⲓⲏⲛ ⲉⲓ̈ϣⲁⲛⲣ̄ⲟⲩ{ⲥ̄ⲕ̄ⲑ̄}ⲥⲁⲃⲃⲁⲧⲟⲛ ⲛ̄ⲟⲩⲱⲧ ⲙ̄ⲡⲓⲛⲁⲩ[47]_ ⲉⲛⲉⲧⲛ̄ϣⲏⲣⲉ ⲙⲛ̄ⲛⲉⲧⲛ̄ⲥⲛⲏⲩ · ⲙⲛ̄ⲛⲉⲧⲛ̄ϩⲟⲟⲩⲧ · ⲙⲛ̄ⲛⲉⲧⲛⲙ̄ⲙⲁⲛ ⲧⲏⲣⲟⲩ ϩⲓⲟⲩⲥⲟⲡ[48]_ · ϣⲁⲓ̈ϣⲱⲡⲉ ⲉⲓ̈ϭⲱϣⲧ̄ ⲉⲃⲟⲗ ϩⲏⲧⲟⲩ ⲛ̄ⲑⲉ ⲛ̄ⲟⲩⲥⲟⲛ ⲙ̄ⲡϥ̄ⲛⲁⲩ ⲉⲛⲉϥⲥⲛⲏⲩ ⲛ̄ⲟⲩⲣⲟⲙⲡⲉ · ⲁⲩⲱ ⲉⲃⲟⲗ ⲙ̄ⲡⲁⲟⲩⲱϣ ⲉϩⲟⲩⲛ ⲉⲣⲟⲟⲩ · ⲙⲛ̄ⲡⲉⲩⲟⲩⲱϣ ϩⲱⲟⲩ ⲉⲧϣⲟⲟⲡ ⲉϩⲟⲩⲛ ⲉⲣⲟⲓ̈ ⲛ̄ϩⲟⲩⲟ ⲉⲡⲁⲟⲩⲱϣ ⲉⲧϣⲟⲟⲡ ⲉϩⲟⲩⲛ ⲉⲣⲟⲟⲩ ·</p>
</div>
<div class="section" id="id19">
<h3>Paragraph 04<a class="headerlink" href="#id19" title="Permalink to this headline">¶</a></h3>
<p>ⲁⲩⲱ ⲧⲁⲓ̈ ⲧⲉ ⲑⲉ ⲉϣⲁⲛⲣ̄ϩⲛⲁⲛ ⲛ̄ϩⲟⲩⲟ ϩⲓⲟⲩⲥⲟⲡ ⲉⲛⲁⲩ ⲉⲛⲉⲛⲉⲣⲏⲩ ⲙ̄ⲡⲛⲁⲩ[49]_ ⲡⲛⲁⲩ ⲙⲛ̄ⲡⲉϩⲟⲟⲩ ⲡⲉϩⲟⲟⲩ · ⲁⲩⲱ ⲙ̄ⲙⲏⲛⲉ · ⲙ̄ⲙⲏⲛⲉ · ⲉⲓ̈ⲉ ⲛ̄ⲧⲉⲧⲛ̄ϩⲉⲛⲟⲩϭⲉ ⲛ̄ⲧⲱⲧⲛ̄[50]_ ϫⲉⲛ̄ⲧⲉⲧⲛⲁⲣ̄ϩⲛⲏⲧⲛ̄ ⲁⲛ · ⲉⲛⲁⲩ ⲉⲛⲉⲧⲛ̄ϣⲏⲣⲉ ⲙⲛ̄ⲛⲉⲧⲛ̄ⲥⲛⲏⲩ · ϩⲙ̄ⲡⲙⲁ ⲉⲧⲉⲧⲛⲁⲃⲱⲕ ⲉⲣⲟϥ ·</p>
</div>
<div class="section" id="id20">
<h3>Paragraph 05<a class="headerlink" href="#id20" title="Permalink to this headline">¶</a></h3>
<p>ϩⲟⲗⲱⲥ ⲣⲱ ϯⲛⲁⲩ ⲉⲣⲱⲧⲛ̄ ⲧⲉⲛⲟⲩ ⲉⲧⲉⲧⲛ̄ϣⲁⲛⲣ̄ⲟⲩⲉⲃⲟⲧ ⲛ̄ⲟⲩⲱⲧ ⲙ̄ⲡⲉⲧⲛ̄ⲛⲁⲩ ⲉⲣⲟⲟⲩ ϣⲁⲧⲉⲧⲛ̄ⲡⲱϣⲥ̄ ⲛ̄ϩⲏⲧ ⲛ̄ⲥⲱⲟⲩ · ⲁⲩⲱ ϣⲁⲧⲉⲧⲛ̄ⲉⲓⲱⲣⲙ̄ ⲉⲃⲟⲗ ϫⲉⲙ̄ⲡⲉⲧⲛ̄ⲛⲁⲩ ⲉⲣⲟⲟⲩ · ⲕⲁⲧⲁⲑⲉ ϩⲱⲟⲩ ⲉⲧⲟⲩⲉϣⲛⲁⲩ ⲉⲣⲱⲧⲛ̄[51]_ · ϫⲉⲕⲁⲥ ⲉⲛⲛⲁⲣ̄ϩⲧⲏⲛ ⲉϫⲛ̄ⲛⲉⲛⲡⲉⲑⲟⲟⲩ ⲧⲏⲣⲛ̄ ϩⲓⲟⲩⲥⲟⲡ · ⲁⲣⲏⲩ ⲛ̄ⲧⲛ̄ⲣ̄ⲙ̄ⲡϣⲁ ⲛ̄ⲛⲉⲛⲉⲣⲏⲩ ϩⲓⲟⲩⲥⲟⲡ[52]_ · ⲁⲩⲱ ⲛ̄ⲧⲛ̄ⲥⲉⲓ ⲙ̄ⲡⲓⲧⲱⲧ ⲛ̄ϩⲏⲧ ⲙⲛ̄ⲛⲉⲛⲉⲣⲏⲩ ϫⲓⲛⲙ̄ⲡⲕⲟⲩⲉⲓ[53]_ ϣⲁⲡⲛⲟϭ ·</p>
</div>
<div class="section" id="id21">
<h3>Paragraph 06<a class="headerlink" href="#id21" title="Permalink to this headline">¶</a></h3>
<p>ⲉϣϫⲉ ϣⲁⲧⲉⲧⲛ̄ⲣ̄ϩⲛⲏⲧⲛ̄ ϭⲉ ⲉⲛⲁⲩ ⲉⲣⲟⲟⲩ ϩⲙ̄ⲡⲓ̈ⲙⲁ[54]_ ⲛ̄ϭⲟⲓ̈ⲗⲉ[55]_ ·&nbsp;ⲁⲩⲱ ⲉⲧⲉⲧⲛ̄ϥⲓ ⲉⲣⲱⲧⲛ̄ ⲉⲧⲃⲉⲡⲛⲟⲩⲧⲉ · ⲉⲓ̈ⲉ ⲉⲧⲉⲧⲛⲁⲣ̄ϩⲛⲏⲧⲛ̄ ⲛ̄ⲟⲩⲏⲣ ⲉⲛⲁⲩ ⲉⲣⲟⲟⲩ ⲉⲩⲡⲱⲣϫ̄ ⲙ̄ⲙⲱⲧⲛ̄ ⲉⲃⲟⲗ ⲙ̄ⲙⲟⲟⲩ ϩⲙ̄ⲡⲙⲁ ⲉⲧⲛⲛⲁⲃⲱⲕ[56]_ ⲉⲙⲁⲩ ⲉⲧⲃⲉⲡⲛⲟⲩⲧⲉ[57]_ ⲁⲛ · ⲁⲗⲗⲁ ⲉⲧⲃⲉ{ⲥ̄ⲗ̄}ⲧⲉⲛⲙⲛ̄ⲧⲁⲙⲉⲗⲏⲥ ⲙⲛ̄ⲡⲧⲱⲙ ⲛ̄ϩⲏⲧ ⲛ̄ⲧⲁϥϩⲱⲃⲥ̄ ⲉⲃⲟⲗ ⲉϫⲙ̄ⲡⲙⲉⲉⲩⲉ ⲉⲧⲛⲁⲛⲟⲩϥ ⲉⲧⲙ̄ⲧⲣⲉϥϩⲱⲛ ⲉϩⲟⲩⲛ ⲉⲣⲱⲧⲛ̄ · ϫⲉⲛ̄ⲧⲉⲧⲛ̄ⲥⲟⲟⲩⲛ ⲙ̄ⲙⲟϥ ⲁⲛ :-</p>
</div>
<div class="section" id="id22">
<h3>Paragraph 07<a class="headerlink" href="#id22" title="Permalink to this headline">¶</a></h3>
<p>ⲛⲉⲓ̈ⲙⲉⲉⲩⲉ ⲇⲉ ⲡⲉ ϫⲉⲧⲉⲧⲛⲁⲣ̄ⲡϣⲁ[58]_ ⲙ̄ⲡⲱⲛϩ̄ ϩⲓⲟⲩⲥⲟⲡ ·&nbsp;ⲛ̄ⲧⲱⲧⲛ̄ ⲙⲛ̄ⲛⲉⲧⲛ̄ϣⲏⲣⲉ ⲙⲛ̄ⲛⲉⲧⲛ̄ⲥⲛⲏⲩ ⲙⲛ̄ⲛⲉⲧⲛ̄ϩⲟⲟⲩⲧ · ⲧⲉⲛⲟⲩ ⲇⲉ ϯⲧⲁⲙⲟ ⲙ̄ⲙⲱⲧⲛ̄ ϫⲉⲟⲩⲛ̄ϩⲁϩ ⲛ̄ϩⲏⲧⲛ̄ ⲛⲁⲣ̄ϣⲙ̄ⲙⲟ ⲉⲛⲉⲧⲉⲛⲟⲩⲟⲩⲛⲉ ·&nbsp;ⲙⲛ̄ⲛⲉⲩⲉⲓⲟⲧⲉ ⲙⲛ̄ⲛⲉⲩⲥⲛⲏⲩ · ⲉⲃⲟⲗ ϫⲉⲙ̄ⲡⲟⲩⲟⲩⲱϣ ⲉⲙⲟⲕϩⲟⲩ · ⲁⲗⲗⲁ ⲁⲩⲧⲁⲁⲩ ⲙ̄ⲙⲓⲛ ⲙ̄ⲙⲟⲟⲩ ⲉϩⲣⲁⲓ̈ ⲉⲡϫⲱϩⲙ̄ ·&nbsp;ⲉϩⲣⲁⲓ̈ ⲉⲁⲕⲁⲑⲁⲣⲥⲓⲁ ⲛⲓⲙ · ⲉⲃⲟⲗ ϫⲉⲙ̄ⲡⲟⲩϣⲱⲡ ⲉⲣⲟⲟⲩ ⲛ̄ⲑⲟⲧⲉ ⲙ̄ⲡⲛⲟⲩⲧⲉ ⲉⲧⲉⲛ̄ⲧⲱⲧⲛ̄ ⲡⲉ :-</p>
</div>
</div>
<div class="section" id="chapter-05">
<h2>Chapter 05<a class="headerlink" href="#chapter-05" title="Permalink to this headline">¶</a></h2>
<div class="section" id="id23">
<h3>Paragraph 01<a class="headerlink" href="#id23" title="Permalink to this headline">¶</a></h3>
<p>ⲧⲉⲛⲟⲩ ϭⲉ ⲉϣⲱⲡⲉ ⲛ̄ⲧⲉⲧⲛⲁⲙⲉⲧⲁⲛⲟⲓ̈ ⲁⲛ ϩⲛ̄ⲟⲩϭⲉⲡⲏ ·&nbsp;ⲁⲡϭⲱⲛⲧ̄ ⲅⲁⲣ ⲙ̄ⲡⲛⲟⲩⲧⲉ ⲟⲩⲱ ⲉϥⲙⲟⲩϩ ⲉϩⲟⲩⲛ ⲉⲣⲱⲧⲛ̄ ⲕⲁⲧⲁⲑⲉ ⲉⲧⲥⲏϩ[59]_ · ⲉⲃⲟⲗ ϫⲉⲉⲡⲙⲁ ⲛ̄ⲧⲉⲧⲛ̄ϣⲱⲡⲉ ⲛⲁⲛ ⲛ̄ⲟⲩⲥⲟⲗ̄ⲥⲗ̄[60]_ ·　ⲙⲛ̄ⲟⲩⲣⲁϣⲉ · ⲙⲛ̄ⲟⲩⲧⲱⲕ ⲛ̄ϩⲏⲧ ·&nbsp;ⲉⲧⲃⲉϫⲉⲧⲉⲧⲛ̄ⲥⲣⲟϥⲧ̄ ⲉⲃⲟⲗ ϩⲙ̄ⲡⲣⲟⲟⲩϣ ⲛ̄ⲧⲥⲟⲫⲓⲁ ⲙ̄ⲡⲛⲟⲩⲧⲉ · ⲕⲁⲧⲁⲑⲉ ⲉⲧⲥⲏϩ ϫⲉⲟⲩⲛ̄ⲟⲩⲥⲟⲫⲓⲁ ϩⲛ̄ⲟⲩⲟⲛ ⲛⲓⲙ ⲉⲧϥⲓⲣⲟⲟⲩϣ[61]_ ϩⲁϩⲉⲛϩⲃⲏⲩⲉ ⲛ̄ⲇⲓⲕⲁⲓⲟⲥⲩⲛⲏ · ⲉⲡⲧⲁϩⲟ ⲉⲣⲁⲧϥ̄ ⲛ̄ⲟⲩⲥⲱⲟⲩϩ ⲉϩⲟⲩⲛ ⲉⲃⲟⲗ ϩⲓⲧⲙ̄ⲡϫⲟⲉⲓⲥ ⲓ̄ⲥ̄ · ⲧⲉⲛⲟⲩ ⲇⲉ ϩⲱⲱϥ ⲁⲧⲉⲧⲛ̄ϣⲱⲡⲉ ⲛⲁⲛ ⲛ̄ⲟⲩⲗⲩⲡⲏ ⲙⲛ̄ⲟⲩⲙ̄ⲕⲁϩ ⲛ̄ϩⲏⲧ ·&nbsp;ⲙⲛ̄ⲟⲩⲟⲩⲱϣϥ̄ ⲛ̄ϩⲏⲧ :-</p>
</div>
<div class="section" id="id24">
<h3>Paragraph 02<a class="headerlink" href="#id24" title="Permalink to this headline">¶</a></h3>
<p>ⲡϫⲟⲉⲓⲥ ⲓ̄ⲥ̄ ⲥⲟⲟⲩⲛ ϫⲉⲉⲧⲃⲉⲡⲣⲟⲟⲩϣ ⲛ̄ⲛⲉⲧⲛ̄ϣⲏⲣⲉ ⲙⲛ̄ⲛⲉⲧⲛ̄ⲥⲛⲏⲩ · ⲁⲩⲱ ⲉⲧⲃⲉⲡⲉⲧⲛ̄ⲣⲟⲟⲩϣ {ⲥ̄ⲗ̄ⲁ̄} ϩⲱⲧⲧⲏⲩⲧⲛ̄ ⲙⲛ̄ⲡⲉⲛⲣⲟⲟⲩϣ ⲧⲏⲣⲛ̄ ϩⲓⲟⲩⲥⲟⲡ ⲙ̄ⲡⲓⲃⲱⲕ ⲉϩⲣⲁⲓ̈&nbsp;ⲉⲡⲙⲁ ⲉⲛⲧⲁⲓ̈ⲉⲓ ⲉⲃⲟⲗ ⲛ̄ϩⲏⲧϥ̄ ϫⲓⲛⲙ̄ⲡϣⲟⲣⲡ̄ ⲛ̄ϩⲟⲟⲩ ⲙ̄ⲡⲛⲟϭ ⲙ̄ⲡⲁⲥⲭⲁ ·&nbsp;ⲁⲗⲗⲁ ⲛ̄ϯⲉⲅⲕⲁⲕⲉⲓ ⲁⲛ · ⲉⲓ̈ⲥⲟⲟⲩⲛ ϫⲉⲡⲉⲧⲛⲁϯⲡⲃⲉⲕⲉ ⲛ̄ⲛⲁⲉⲓⲟⲧⲉ ⲛⲁⲩ ϫⲉⲁⲩⲥⲁⲛⲟⲩϣⲛ̄ ϩⲛ̄ⲟⲩⲥⲃⲱ · ⲁⲩⲱ ⲁⲩϥⲓ ⲙ̄ⲡⲉⲛⲣⲟⲟⲩϣ ϩⲛ̄ⲟⲩϩⲓⲥⲉ ⲙⲛ̄ⲟⲩⲙ̄ⲕⲁϩ ·&nbsp;ϩⲛ̄ⲉⲡⲓⲥⲧⲏⲙⲏ ⲛⲓⲙ ·&nbsp;ⲙⲛ̄ϩⲱⲃ ⲛⲓⲙ ⲉⲧⲛⲁⲛⲟⲩϥ · ϥⲛⲁϯ ϩⲱⲱϥ ⲛⲁⲓ̈ ⲛ̄ⲧⲁⲗⲉϥⲗⲓϥⲉ ⲕⲟⲩⲓ̈ ⲛ̄ⲃⲉⲕⲉ :-</p>
</div>
<div class="section" id="id25">
<h3>Paragraph 03<a class="headerlink" href="#id25" title="Permalink to this headline">¶</a></h3>
<p>ⲉⲧⲃⲉⲡⲁⲓ̈ ϯⲛⲁⲟⲩⲱϩ ⲉⲧⲟⲟⲧ · ⲉⲉⲓⲣⲉ ⲛ̄ⲁⲡⲁⲧⲟⲟⲧ ⲉⲧⲣⲁϥⲓⲡⲣⲟⲟⲩϣ ⲙ̄ⲡϩⲱⲃ ⲉⲛⲧⲁⲡⲛⲟⲩⲧⲉ ϭⲁⲗⲱⲱϥ ⲉⲣⲟⲓ̈ · ⲛ̄ϩⲟⲩⲟ ⲇⲉ ⲉⲧⲣⲁϥⲓⲡⲣⲟⲟⲩϣ ⲛ̄ⲛ̄ϩⲏⲕⲉ · ⲛⲉⲡⲉⲧⲉϣϣⲉ ⲇⲉ ⲡⲉ[62]_ ⲉⲕⲁⲧⲁⲫⲣⲟⲛⲉⲓ ⲙ̄ⲙⲱⲧⲛ̄ ϩⲛ̄ⲧⲉⲧⲛ̄ⲭⲣⲓⲁ ⲛ̄ⲛⲉⲧⲛ̄ⲥⲛⲏⲩ ⲧⲏⲣⲟⲩ ⲉⲧⲣⲉⲩϥⲓⲡⲉⲧⲛ̄ⲣⲟⲟⲩϣ ϩⲛ̄ϩⲱⲃ ⲛⲓⲙ ϫⲉⲕⲁⲥ ⲛ̄ⲛⲉⲧⲛ̄ϭⲛ̄ϣⲁϫⲉ ⲉϫⲱ · ⲛ̄ⲧⲱⲧⲛ̄ ⲇⲉ ⲛⲉⲧⲣⲱϣⲉ ·</p>
</div>
<div class="section" id="id26">
<h3>Paragraph 04<a class="headerlink" href="#id26" title="Permalink to this headline">¶</a></h3>
<p>ⲡⲉⲧⲛ̄ⲕⲣⲓⲙⲁ ⲉϩⲣⲁⲓ̈ ⲉϫⲛ̄ϣⲉⲛⲟⲩⲧⲉ ⲁⲛ · ⲟⲩⲇⲉ ⲡⲁⲡⲛⲟⲩⲧⲉ · ⲟⲩⲇⲉ ⲛⲉⲥⲛⲏⲩ ⲧⲏⲣⲟⲩ ⲉⲧϥⲓ ⲙ̄ⲡⲉⲧⲛ̄ⲣⲟⲟⲩϣ :- ⲓ̄ⲥ̄ ⲇⲉ ⲟⲛ ⲟ ⲣⲙ̄ϩⲉ[63]_ ⲉⲃⲟⲗ ϩⲙ̄ⲡⲉⲙⲕⲁϩ ⲛ̄ϩⲏⲧ ⲉⲧⲛⲏⲩ ⲉϩⲣⲁⲓ̈ ⲉϫⲱⲧⲛ̄ ⲙ̄ⲡⲛⲁⲩ ⲛ̄ⲧⲉⲧⲛ̄ⲁⲛⲁⲅⲕⲏ · ⲛⲧⲁⲓ̈ⲉⲓ ⲅⲁⲣ ⲛⲏⲧⲛ̄ ϩⲁⲣⲟϥ ⲉⲩⲙⲛ̄ⲧⲙⲛ̄ⲧⲣⲉ ⲛⲁⲩ ·</p>
</div>
<div class="section" id="id27">
<h3>Paragraph 05<a class="headerlink" href="#id27" title="Permalink to this headline">¶</a></h3>
<p>ⲁⲩⲱ ⲛ̄ⲧⲁⲓ̈ⲉⲓ ⲁⲛ ϣⲁⲣⲱⲧⲛ̄ ϩⲛ̄ⲟⲩⲟⲩϣⲱ ⲙⲛ̄ⲟⲩⲥⲱⲃⲉ ⲙⲛ̄ⲟⲩⲙⲛ̄ⲧⲁⲣⲅⲟⲥ · ⲛ̄ⲑⲉ ⲉϣⲁⲩⲁⲡⲁⲧⲁ ⲛ̄ϩⲁϩ ϩⲛ̄ⲛⲉⲓ̈ϩⲃⲏⲩⲉ ⲛ̄ⲧⲉⲓ̈ⲙⲓⲛⲉ · ⲁⲗⲗⲁ ⲛ̄ⲧⲁⲓ̈ⲉⲓ ϣⲁⲣⲱⲧⲛ̄ ⲁⲩⲱ {ⲥ̄ⲗ̄ⲃ̄} ⲁⲓ̈ϣⲁϫⲉ ⲛⲙ̄ⲙⲏⲧⲛ̄ ϫⲉⲕⲁⲥ ⲉⲣⲉⲡϣⲁϫⲉ ⲙ̄ⲡϫⲟⲉⲓⲥ ϫⲱⲕ ⲉⲃⲟⲗ <a href="#id32"><span class="problematic" id="id33"><span id="id28"></span>[64]_</span></a> ϫⲉⲡⲉⲧⲛ̄ⲏⲓ̈ ⲕⲏ ⲛⲏⲧⲛ̄[65]_ · ⲁⲩⲱ ⲟⲛ ·&nbsp;ϫⲉⲕⲁⲥ ⲉϥⲉⲁϩⲉⲣⲁⲧϥ̄ ⲛ̄ϭⲓⲡϣⲁϫⲉ ⲙ̄ⲡⲁⲡⲟⲥⲧⲟⲗⲟⲥ ϫⲉⲡⲧⲛ̄ⲥⲛⲟϥ ⲉϩⲣⲁⲓ̈ ⲉϫⲛ̄ⲧⲉⲧⲛ̄ⲁⲡⲉ[66]_ · ⲁⲩⲱ[67]_ ϫⲉⲕⲁⲥ ⲉⲓ̈ⲉϣⲱⲡⲉ[68]_ ⲉⲓ̈ⲟⲩⲁⲁⲃ ⲉⲃⲟⲗ ϩⲙ̄ⲡⲉⲧⲛ̄ϩⲁⲡ · ⲛ̄ⲧⲱⲧⲛ̄ ⲇⲉ[69]_ ⲧⲉⲧⲛ̄ⲣⲱϣⲉ ·</p>
</div>
<div class="section" id="id29">
<h3>Paragraph 06<a class="headerlink" href="#id29" title="Permalink to this headline">¶</a></h3>
<p>ⲡⲗⲏⲛ ⲕⲁⲧⲁⲑⲉ ⲉⲧⲉⲣⲉⲛⲁⲉⲓⲟⲧⲉ ⲛⲁⲕⲣⲓⲛⲉ ⲙ̄ⲙⲟⲓ̈ · ⲁⲛⲟⲕ ϩⲱⲱⲧ[70]_ ϯⲛⲁϯϩⲁⲡ ⲉⲣⲱⲧⲛ̄ ϩⲙ̄ⲡⲙⲁ ⲉⲧⲛ̄ⲛⲁⲃⲱⲕ ⲉⲣⲟϥ · ⲙ̄ⲡⲓⲟⲃϣⲧ̄ ⲅⲁⲣ ⲉⲧⲁⲙⲱⲧⲛ̄ ⲉⲛⲉⲧⲣ̄ⲛⲟϥⲣⲉ ⲛⲏⲧⲛ̄[71]_ :</p>
</div>
</div>
</div>


    </div>
      
  </div>
</div>
<footer class="footer">
  <div class="container">
    <p class="pull-right">
      <a href="#">Back to top</a>
      
    </p>
    <p>
        &copy; Copyright 2016, So.<br/>
      Created using <a href="http://sphinx-doc.org/">Sphinx</a> 1.3.5.<br/>
    </p>
  </div>
</footer>
  </body>
</html>