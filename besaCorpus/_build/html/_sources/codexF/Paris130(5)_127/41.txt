
----------------------------------------
41. *To the Dignitries and People of the Villages*
----------------------------------------

ⲟⲩⲉⲡⲓⲥⲧⲟⲗⲏ ⲛ̄ⲧⲉⲡⲉⲛⲙⲁⲓ̈ⲛⲟⲩⲧⲉ ⲛ̄ⲉⲓⲱⲧ ⲁⲡⲁ ⲃⲏⲥⲁ ϣⲁⲡⲗⲁⲟⲥ ⲉⲧⲟⲩⲏϩ ϩⲛ̄ⲛ̄ⲉⲡⲟⲓⲕⲓⲟⲛ · ⲙ̄ⲡⲉⲟⲩⲟⲉⲓϣ ⲉⲛⲧⲁⲩϩⲓⲧⲟⲟⲧⲟⲩ ⲉⲙⲓϣⲉ ⲙⲛ̄ⲛⲉⲩⲉⲣⲏⲩ · ⲉϥⲡⲣⲟⲧⲣⲉⲡⲉ ⲙ̄ⲙⲟⲟⲩ ⲉⲧⲙ̄ⲣ̄ⲡⲟⲗⲉⲙⲟⲥ ⲙⲛ̄ⲛⲉⲩⲉⲣⲏⲩ :
	

Chapter 01
=========
Paragraph 01 
--------
ⲃⲏⲥⲁ ⲡⲓⲉⲗⲁⲭⲓⲥⲧⲟⲥ ⲡⲉⲧⲥϩⲁⲓ̈ ⲛ̄ⲛⲉⲡⲣⲉⲥⲃⲩⲧⲉⲣⲟⲥ · ⲙⲛ̄ⲛ̄ⲇⲓⲁⲕⲟⲛⲟⲥ · ⲙⲛ̄ⲛⲉⲡⲣⲟⲛⲟⲏⲧⲏⲥ ⲙⲛ̄ⲛ̄ⲕⲉⲫⲁⲗⲁⲓⲱⲧⲏⲥ · ⲙⲛ̄ⲡⲗⲁⲟⲥ ⲧⲏⲣϥ̄ ⲉⲧⲟⲩⲏϩ ϩⲛ̄ⲛ̄ⲉⲡⲟⲓⲕⲓⲟⲛ ϩⲙ̄ⲡϫⲟⲉⲓⲥ ⲭⲁⲓⲣⲉ ·

Paragraph 02
-------
ⲉⲡⲉⲓⲇⲏ ⲁⲩⲧⲁⲙⲟⲛ ⲉⲧⲃⲉⲧⲏⲩⲧⲛ̄ ϫⲉⲧⲉⲧⲛ̄ⲥⲟⲃⲧⲉ ⲙ̄ⲙⲱⲧⲛ̄ ⲉⲃⲟⲗ ⲉⲙⲓϣⲉ ⲙⲛ̄ⲛⲉⲧⲛ̄ⲉⲣⲏⲩ ⲉⲡϫⲓⲛϫⲏ ⲉⲣⲃⲉⲟⲩⲗⲁⲕⲙⲉ ⲛ̄ϣⲉ · ⲁⲩⲱ ⲛ̄ⲧⲉⲣⲉⲛⲥⲱⲧⲙ̄ ⲁⲡⲉⲛϩⲏⲧ ⲙ̄ⲕⲁϩ ⲉⲙⲁⲧⲉ · ϣⲟⲣⲡ̄ ⲙⲉⲛ ϫⲉⲙⲛ̄ϩⲱⲃ ⲛ̄ⲧⲉⲓ̈ϩⲉ ⲧⲟⲟⲙⲉ ⲉⲣⲟⲛ ⲁⲛⲟⲛ ⲛⲉⲭⲣⲉⲓⲥⲧⲓⲁⲛⲟⲥ · ⲟⲩⲇⲉ ⲟⲛ ⲛ̄ⲥⲉⲣ̄ⲁⲛⲁϥ ⲁⲛ ⲙ̄ⲡⲛⲟⲩⲧⲉ · ⲟⲩⲇⲉ ⲛ̄ⲥⲉⲣ̄ⲁⲛⲁϥ ⲁⲛ ⲛ̄ⲛ̄ⲣⲱⲙⲉ · 

Paragraph 03
-------
ⲉⲧⲃⲉⲡⲁⲓ̈ ⲁⲛⲟⲡϥ̄ ϫⲉⲟⲩⲡⲉⲧⲉϣϣⲉ ⲡⲉ ⲉⲧⲣⲉⲛⲥϩⲁⲓ̈ ⲛⲏⲧⲛ̄ ϩⲱⲥ ⲥⲟⲛ ⲉⲛⲡⲁⲣⲁⲕⲁⲗⲉⲓ ⲉⲃⲟⲗ ϩⲓⲧⲙ̄ⲡⲛⲟⲩⲧⲉ ⲙⲛ̄ⲡⲉⲛϫⲟⲉⲓⲥ ⲓ̄ⲥ̄ ⲡⲉⲭ̄ⲥ̄ ⲉⲧⲣⲉⲧⲛ̄ϯⲥⲟ ⲉⲛⲉⲧⲙ̄ⲯⲩⲭⲏ ⲙⲁⲩⲁⲁⲧⲧⲏⲩⲧⲛ ⲙⲛ̄ⲛⲉⲧⲛ̄ⲥⲱⲙⲁ · ⲁⲩⲱ ⲛ̄ⲧⲉⲧⲛ̄ⲥⲁϩⲉⲧⲏⲩⲧⲛ̄ ⲉⲃⲟⲗ ⲛ̄ⲛⲉⲓ̈ϩⲃⲏⲩⲉ ⲙⲡⲁⲣⲁⲛⲟⲙⲟⲛ ⲉⲧⲉⲣⲉⲡⲛⲟⲩⲧⲉ ⲙⲛ̄ⲛ̄ⲣⲱⲙⲉ ⲙⲟⲥⲧⲉ ⲙ̄ⲙⲟⲟⲩ ·

Paragraph 04
-------
ⲕⲁⲓ ⲅⲁⲣ ϥⲥⲏϩ ⲛ̄ⲧⲉⲓ̈ϩⲉ ϫⲉⲟⲩϩⲙ̄ϩⲁⲗ ⲛ̄ⲧⲉⲡϫⲟⲉⲓⲥ ⲛ̄ϣϣⲉ ⲁⲛ ⲉⲣⲟϥ ⲉⲙⲓϣⲉ · ⲛⲉⲓ̈ϩⲃⲏⲩⲉ ⲅⲁⲣ ⲛ̄ⲧⲉⲓ̈ⲙⲓⲛⲉ ⲛⲁϩⲉⲛⲣⲱⲙⲉ ⲁⲛ ⲛⲉ ⲉⲩϫⲱ ⲙ̄ⲙⲟⲥ ϫⲉⲁⲛⲟⲛ ϩⲉⲛⲭⲣⲉⲓⲥⲧⲓⲁⲛⲟⲥ · ⲁⲩⲱ ⲟⲛ ⲡⲁⲡⲟⲥⲧⲟⲗⲟⲥ ⲉⲧⲟⲩⲁⲁⲃ ϫⲱ ⲙ̄ⲙⲟⲥ ϫⲉⲟⲩⲧⲉ ⲙⲛ̄ⲣⲉϥ˻ⲙⲓ˼ϣⲉ ⲟⲩⲧⲉ ⲙⲛ̄ⲣⲉϥⲥⲁϩⲟⲩ ⲛⲁⲕⲗⲏⲣⲟⲛⲟⲙⲉⲓ ⲛ̄ⲧⲙⲛ̄ⲧⲉⲣⲟ ⲙ̄ⲡⲛⲟⲩⲧⲉ · 

Paragraph 05
-------
ⲙⲁⲗⲓⲥⲧⲁ ⲉⲣϣⲁⲛⲟⲩⲫⲟⲛⲟⲥ ϣⲱⲡⲉ ⲟⲩⲟⲉⲓ ⲙ̄ⲡⲣⲱⲙⲉ ⲉⲧⲥ̄ⲛⲁϣⲱⲡⲉ ⲉⲃⲟⲗ ϩⲓⲧⲟⲟⲧϥ̄ · ϥⲛⲁϣⲱⲡⲉ ⲉϥⲟ ⲛ̄ⲉⲛⲟⲭⲟⲥ ⲉⲧⲉⲕⲣⲓⲥⲓⲥ ⲙ̄ⲡⲛⲟⲩⲧⲉ · ⲕⲁⲓ ⲅⲁⲣ ⲁⲡⲉⲛⲉⲓⲱⲧ ϩⲗ̄ⲗⲟ ˻ⲉ˼ⲧⲟⲩⲁⲁⲃ ⲥϩⲁⲓ̈ ⲛ̄[ϩⲟ]ⲓ̈ⲛⲉ ⲛ̄ⲧⲉⲓ̈ϩⲉ [ⲉⲩⲙ]ⲓϣⲉ ⲙⲛ̄ⲛ˻ⲉ˼ⲩ[ⲉⲣⲏⲩ] · ϫⲉⲉⲧ˻ⲉ˼ . . . . . . ϫⲣⲟ ⲉ . . . . . . . . . ˻ⲉⲣ˼ . . . *Unknown number of lines missing* . . . [ⲡⲇⲓⲁ]ⲃⲟⲗⲟⲥ ⲡⲉ ·

Paragraph 06
-------
ⲁⲩⲱ ⲙⲛ̄ϩⲏⲩ ⲛ̄ⲥⲁⲗⲁⲁⲩ ⲛ̄ⲥⲁ ⲛ̄ⲥⲁⲙ̄ⲕⲁϩ ⲛ̄ϩⲏⲧ ϩⲓⲟⲥⲉ · ⲁⲩⲱ ⲙ̄ⲡⲣ̄ⲙⲉⲉⲩⲉ ˻ϫ˼ⲉⲉⲓ̈ⲙⲟⲥⲧⲉ ⲙ̄ⲙⲱⲧⲛ̄ ⲉⲓ̈ϫⲱ ⲛⲏⲧⲛ̄ ⲛ̄ⲛⲁ˻ⲓ˼ ⲁⲗⲗⲁ ⲉⲓ̈ⲙⲉ ⲙ̄ⲙⲱⲧⲛ ϩⲱⲥ ⲥⲟⲛ · ϫⲉⲕⲁⲥ ⲉⲧⲉⲧⲛ̄ⲛⲁⲣ̄ⲃⲟⲗ ⲉⲧⲉⲕⲣⲓⲥⲓⲥ ⲙ̄ⲡⲛⲟⲩⲧⲉ · ϩⲙ̄ⲡⲙⲁ ⲉⲧⲛ̄ⲛⲁⲃⲱⲕ ⲉⲣⲟϥ · ⲙⲛ̄ⲛ̄ⲧⲓⲙⲱⲣⲓⲁ ⲉⲧⲉϣⲁⲩⲁⲁⲩ ⲛ̄ⲛ̄ⲣⲉϥϩⲱⲧⲃ̄ ⲧⲏⲣⲟⲩ · ⲛ̄ⲑⲉ ⲉⲧϥ̄ϫⲱ ⲙ̄ⲙⲟⲥ ϫⲉⲡⲉⲧⲛⲁⲡⲱ˻ϩ˼[ⲧ̄] ⲉⲃⲟⲗ ⲛ̄ⲟ˻ⲩ˼[ⲥⲛⲟϥ] ⲛ̄ⲣⲱⲙⲉ [ⲥⲉⲛⲁ]ⲡⲉϩⲧ̄[ⲡⲱϥ ⲉ]ⲃ˻ⲟⲗ˼ [ⲉⲡⲉϥⲙⲁ] . . . *Unknown number of lines missing* . . .

Paragraph 07
-------
[ⲁⲗⲱⲧⲛ̄ ϩⲛ̄ⲛⲉ]ⲧⲛ̄ⲡⲟⲛⲏⲣⲓⲁ ϫⲓⲥⲃⲱ ⲉⲣ̄ⲡⲡⲉⲧⲛⲁⲛⲟⲩϥ: ⲁⲣⲏⲩ ⲛ̄ⲧⲉⲡⲛⲟⲩⲧⲉ ϣⲛ̄ϩⲧⲏϥ ⲉϫⲱⲛ ⲛϥ̄ⲧⲛ̄ⲛⲟⲟⲩ ⲙⲙⲟⲟⲩ ⲛⲁⲛ ⲛ̄ⲧⲣⲟⲙⲡⲉ · ⲁⲩⲱ ⲛϥ̄ϥⲓ ⲛ̄ⲛⲓⲑⲗⲓⲯⲓⲥ ⲧⲏⲣⲟⲩ ⲉⲃⲟⲗ ϩⲓϫⲱⲛ · ⲏ ⲙⲉϣⲁⲕ ⲣⲱ ⲙⲛ̄ⲣ̄ⲡⲙⲉⲉⲩⲉ ⲛ̄ⲧⲉⲓ̈ϩⲉ ϩⲙ̄ⲡⲉⲛϩⲏⲧ ⲉⲃⲟ˻ⲗ˼ ϫⲉⲛⲁϣⲉ[ⲛⲉⲧ]ⲗⲩⲡⲉ[ⲓ] . . . . . ⲧ˻ⲣ̄˼ . . . . . . . .
