
---------------------------------------------
6. *On Strife in the Community*
---------------------------------------------


Chapter 01
=========
Paragraph 01
-----

<pb n="ⲣ̄ⲕ̄ⲉ̄ quire ⲑ̄"/>ⲉⲣ̄ⲡ̄ⲡⲉⲧⲛⲁⲛⲟⲩϥ · ⲁⲩϫⲟⲟⲥ ⲇⲉ ⲟⲛ ϫⲉⲁⲙⲁϩⲧⲉ ⲙ̄ⲡⲡⲉⲧⲛⲁⲛⲟⲩϥ · ⲥⲁϩⲉⲧⲏⲩⲧⲛ̄ ⲉⲃⲟⲗ ⲛ̄ϩⲱⲃ ⲛⲓⲙ ⲉⲑⲟⲟⲩ [2]_ ·
::
	
	to do good1. And it has also been said, ‘Lay hold on the good, abstain from every evil thing’ [2].


Paragraph 02
-----

ⲁⲛⲟⲛ ⲇⲉ ϩⲣⲁⲓ̈ ϩⲛ̄ⲧⲉⲛⲙⲛ̄ⲧⲁⲧⲥⲱⲧⲙ̄ ⲙⲛ̄ⲡⲉⲛϣⲟⲧ ⲙ̄ⲡⲉⲛϩⲏⲧ ⲉⲧⲉⲛϥ̄ⲙⲉⲧⲁⲛⲟⲉⲓ ⲁⲛ [3]_ · ⲁⲛⲡⲱⲱⲛⲉ ⲙ̄ⲡϩⲁⲡ ⲉⲩⲭⲟⲗⲏ · ⲁⲩⲱ ⲡⲕⲁⲣⲡⲟⲥ ⲛ̄ⲧⲇⲓⲕⲁⲓⲟⲥⲩⲛⲏ, ⲉⲩⲥⲓϣⲉ [4]_ · ⲉⲁⲛⲁⲙⲁϩⲧⲉ ⲙ̄ⲡⲉⲑⲟⲟⲩ ⲛⲓⲙ ⲙⲛ̄ⲧⲁⲛⲟⲙⲓⲁ · 
::
	
	But we, in our disobedience , and the hardness of our unrepentant heart, have turned judgement into gall and the fruit of righteousness into bitterness [3], having laid hold on every evil and lawlessness.

Paragraph 03
-----

ⲁⲛⲕⲱ ⲛ̄ⲥⲱⲛ ⲙ̄ⲡ̄ⲡⲉⲧⲛⲁⲛⲟⲩϥ ⲙⲛ̄ϯⲣⲏⲛⲏ ⲙⲛ̄ⲧⲁⲅⲁⲡⲏ ⲙ̄ⲡⲛⲟⲩⲧⲉ ⲉⲩⲕⲣⲓⲙⲁ ⲛⲁⲛ, ⲙⲛ̄ⲟⲩⲧϭⲁⲓ̈ⲟ · ⲉⲛⲥⲱⲕ ⲉϩⲣⲁⲓ̈ ⲉϫⲱⲛ ⲙⲁⲩⲁⲁⲛ ⲛ̄ⲟⲩⲕⲓⲛⲇⲩⲛⲟⲥ, ⲛ̄ⲑⲉ ⲉⲧⲥⲏϩ ϫⲉⲉⲃⲟⲗ ϫⲉⲙ̄ⲡⲟⲩⲇⲟⲕⲓⲙⲁⲍⲉ ⲙ̄ⲡⲛⲟⲩⲧⲉ ⲉⲕⲁⲁϥ ⲛⲁⲩ ϩⲛ̄ⲟⲩⲥⲟⲟⲩⲛ. ⲁⲡⲛⲟⲩⲧⲉ ⲧⲁⲁⲩ ⲉϩⲣⲁⲓ̈ ⲉⲩϩⲏⲧ ⲛ̄ϫⲟⲟⲩⲧ, ⲉⲉⲓⲣⲉ ⲛ̄ⲛⲉⲧⲉⲙⲉϣϣⲉ [5]_ · 
::
	
	We have forsaken the good, and the peace, and the love of God, for judgement upon us and condemnation, drawing down upon ourselves a peril, as it is written, ‘As they did not think fit to have God in their knowledge, God gave them over to a reprobate mind to do those things which are unseemly’ [4],

Paragraph 04
-----

ⲙⲛ̄ⲛ̄ⲕⲉϣⲁϫⲉ ⲉⲧⲛⲏⲩ ⲙⲛ̄ⲛ̄ⲥⲁⲛⲁⲓ̈ ⲉⲛⲧⲁⲡⲛⲟⲩⲧⲉ ϯⲧⲏⲩⲧⲛ̄ ⲉϩⲣⲁⲓ̈ ⲉⲣⲟⲟⲩ · ⲛⲧⲱⲧⲛ̄ ⲛ̄ⲛⲁϣⲧ̄ϩⲏⲧ ⲉⲧⲃⲉⲧⲉⲧⲛ̄ⲙⲛ̄ⲧⲁⲧⲥⲱⲧⲙ̄ · ⲙⲛ̄ⲧⲉⲧⲛ̄ⲙⲁⲥⲧ̄ⲉⲓⲣⲏⲛⲏ [6]_ · ⲉⲡⲉⲓⲇⲏ ⲟⲩⲛ̄ⲟⲩⲕⲱϩ ⲉϥⲥⲁϣⲉ ϩⲙ̄ⲡⲉⲧⲛ̄ϩⲏⲧ <pb n="ⲣ̄ⲕ̄ⲋ̄"/> ⲉⲧⲥⲏϩ ϫⲉϣⲁⲣⲉⲡⲙⲟⲥⲧⲉ ⲧⲟⲩⲛⲉⲥⲟⲩϯⲧⲱⲛ [7]_ · ⲁⲩⲱ ⲛ̄ⲑⲉ ⲉⲛⲧⲁⲡⲉⲛⲉⲓⲱⲧ ϫⲟⲟⲥ, ϫⲉⲡⲁϩⲉⲛⲣⲱⲙⲉ ⲁⲛ ⲉⲩϭⲟⲟⲙⲉⲛⲉ ϩⲉⲛⲣⲱⲙⲉ ⲛ̄ⲣⲉϥϯⲧⲱⲛ ·
::
	
	and the other words which come after these to which God has committed you, {* p. 15 } you hard of heart because of your disobedience and your hatred of peace, since there is bitter envy in your.heart, as it is written, ‘Hatred raises strife’ [5].  And as our father has said, ‘(To be) quarrellers is an attribute of the inhuman who are perverse’.


Chapter 02
=========
Paragraph 01
-----

ⲉⲧⲃⲉⲟⲩ, ⲡⲙⲓⲭⲉ ⲙⲛ̄ⲡⲉϣⲧⲟⲣⲧⲣ̄ ⲡⲏⲧ ϩⲓⲑⲏ ⲙ̄ⲙⲟⲟⲩ ⲛ̄ⲑⲉ ⲛ̄ⲟⲩⲕⲱϩⲧ̄ ϩⲙ̄ⲙⲁ ⲛⲓⲙ ⲉⲧⲟⲩⲛⲁⲃⲱⲕ ⲉⲣⲟⲟⲩ ϩⲛ̄ⲧⲥⲩⲛⲁⲅⲱⲅⲏ · ⲕⲁⲧⲁⲡⲉⲧⲥⲏϩ ϫⲉϣⲁⲣⲉⲟⲩⲣⲱⲙⲉ ⲉϥϭⲟⲟⲙⲉ ϫⲟⲟⲩ ⲛ̄ⲟⲩϯⲧⲱⲛ ⲁⲩⲱ ϣⲁϥⲧⲙ̄ϩⲟ ⲛ̄ⲟⲩϣⲁϩ ⲛ̄ⲕⲣⲟϥ ⲛ̄ⲛⲉⲑⲟⲟⲩ · ⲁⲩⲱ ϣⲁϥⲡⲱⲣϫ̄ ⲛ̄ϩⲉⲛⲥⲛⲏⲩ ⲙⲛ̄ϩⲉⲛϣⲃⲉⲉⲣ [8]_ · 

Paragraph 02
-----

ⲛⲁⲓ̈ ⲟⲛ ⲛⲉⲛⲧⲁⲩϫⲟⲟⲥ ⲉⲧⲃⲏⲏⲧⲟⲩ · ϫⲉϣⲁⲣⲉϩⲉⲛⲣⲱⲙⲉ ⲉⲩϩⲟⲟⲩ ⲣⲉⲕϩ̄ⲟⲩⲡⲟⲗⲓⲥ [9]_ ⲙⲛ̄ⲟⲩⲥⲩⲛⲁⲅⲱⲅⲏ ϩⲙ̄ⲡⲉⲩⲙⲓϣⲉ ⲙⲛ̄ⲡⲉⲩϯⲧⲱⲛ ⲙⲛ̄ⲧⲉⲩⲙⲣ̄ⲣⲉ ⲛ̄ⲕⲣⲟϥ · ϣⲁⲣⲉⲡⲙⲟⲥⲧⲉ ⲅⲁⲣ ⲧⲟⲩⲛⲉⲥⲟⲩϯⲧⲱⲛ [10]_ · ⲛ̄ⲑⲉ ⲉⲧⲥⲏϩ · ⲁⲩⲱ ⲟⲛ ϫⲉⲡⲙⲁ ⲉⲧⲉⲣⲉⲡⲕⲱϩ ⲛ̄ϩⲏⲧϥ̄ ⲙⲛ̄ⲡϯⲧⲱⲛ · ⲉϥⲙ̄ⲙⲁⲩ ⲛ̄ϭⲓⲡⲉϣⲧⲟⲣⲧⲣ̄ ⲙⲛϩⲱⲃ ⲛⲓⲙ ⲉϥϩⲟⲟⲩ [11]_ · 

Paragraph 03
-----

ⲉⲛⲉⲙ̄ⲡⲉⲡⲕⲱϩ ⲅⲁⲣ ⲙⲛ̄ⲡⲙⲟ<pb n="ⲣ̄ⲕ̄ⲍ̄"/>ⲥⲧⲉ ⲣ̄ϫⲟⲉⲓⲥ ⲉⲡⲉⲧⲛ̄ϩⲏⲧ ⲛ̄ⲕⲁⲕⲉ ⲱ ⲛ̄ⲣⲱⲙⲉ ⲛ̄ⲗⲟⲓⲙⲟⲥ ⲁⲩⲱ ⲛ̄ϣⲏⲣⲉ ⲛ̄ⲁⲕⲁⲑⲁⲣⲧⲟⲥ ⲉⲛⲧⲁⲩϫⲓ ⲙ̄ⲡⲃ̄ϣⲉ [12]_ ⲛ̄ⲛⲉⲩϣⲣⲡ̄ⲛ̄ⲛⲟⲃⲉ [13]_ . ⲛⲉⲧⲉⲧⲛⲁϥⲱϭⲉ ⲉϩⲟⲩⲛ ⲉⲛⲉⲧⲛ̄ⲉⲣⲏⲩ ⲛ̄ⲧⲉⲧⲛ̄ϩⲓⲟⲩⲉ ⲉⲛⲉⲧⲛ̄ⲉⲣⲏⲩ ϩⲛ̄ⲟⲩⲙⲛ̄ⲧⲁⲧϩⲟⲧⲉ · ⲉⲙⲡⲉⲧⲛ̄ⲣ̄ϩⲟⲧⲉ ϩⲏⲧϥ̄ ⲙ̄ⲡⲥⲁϩⲟⲩ ⲉⲛⲧⲁⲡⲉⲛⲉⲓⲱⲧ ϫⲟⲟϥ ⲉⲧⲃⲉⲡⲉⲓ̈ϩⲱⲃ : ϫⲉϥⲥϩⲟⲩⲟⲣⲧ̄ ⲛ̄ϭⲓⲡⲉⲧⲛⲁϥⲓⲧⲟⲟⲧϥ̄ ⲉϩⲣⲁⲓ̈ ⲉⲡⲉⲧϩⲓⲧⲟⲩⲱϥ ϩⲟⲗⲱⲥ ϩⲛ̄ⲗⲁⲁⲩ ⲛ̄ϩⲛⲁⲁⲩ · ⲏ ϩⲛ̄ⲛⲉϥϭⲓϫ ϩⲛ̄ⲟⲩⲧⲣⲟⲡ ⲁϫⲙ̄ⲡϩⲗ̄ⲗⲟ · ⲏ ⲉϫⲛ̄ⲟⲩⲉⲡⲓⲥⲧⲏⲙⲏ ·

Paragraph 04
-----

ⲏ ⲛⲉⲧⲉⲧⲛⲁⲥⲁϩⲟⲩⲡⲉ ⲛ̄ⲛⲉⲧⲛ̄ⲉⲣⲏⲩ ϩⲛ̄ϩⲉⲛϣⲁϫⲉ ⲛ̄ϣⲗⲟϥ ⲉϣⲓⲡⲉⲡⲉ ϫⲟⲟⲩ [14]_ · ⲏ ⲛ̄ⲧⲉⲣⲱⲙⲉ ⲥⲱⲧⲙ̄ ⲉⲣⲟⲟⲩ ϩⲟⲗⲱⲥ · ⲉⲙⲙⲛ̄ⲧⲱⲙⲉ ⲉϥⲣ̄ϩⲟⲧⲉ ϩⲏⲧϥ̄ ⲙ̄ⲡⲛⲟⲩⲧⲉ ϩⲙ̄ⲡⲕⲟⲥⲙⲟⲥ ⲛⲁϫⲟⲟⲩ · ⲙⲁⲗⲓⲥⲧⲁ ⲙⲟⲛⲁⲭⲟⲥ · ⲉⲓⲙⲏⲧⲓ ⲉϩⲉⲛⲣⲱⲙⲉ ⲟⲛ ⲉⲩϩⲟⲟⲩ ⲛ̄ⲧⲉⲧⲛ̄ϩⲉ ·


Chapter 03
=========
Paragraph 01
-----

ⲱ ⲛ̄ⲧⲁⲗⲁⲓⲡⲱⲣⲟⲥ ⲉⲧⲉⲙ̄ⲡⲟⲩⲉⲓ ⲉⲃⲟⲗ ϩⲛ̄ⲛⲉⲩⲡⲉⲧϩⲟⲟⲩ · ⲟⲩⲧⲉ ⲟⲛ ⲙ̄ⲡⲉⲧⲛ̄ⲣ̄ϩⲟⲧⲉ ϩⲏⲧϥ̄ <pb n="ⲣ̄ⲕ̄ⲏ̄"/> ⲙ̄ⲡⲥⲁϩⲟⲩ ⲉⲛⲧⲁⲡⲉⲛⲉⲓⲱⲧ ϫⲟⲟϥ ⲉⲧⲃⲉⲛⲉⲓ̈ⲕⲉϩⲃⲏⲩⲉ · ϫⲉϥⲥϩⲟⲩⲟⲣⲧ̄ ⲛ̄ϭⲓⲡⲉⲧⲛⲁⲥⲱϣ ⲙ̄ⲡⲉⲧϩⲓⲧⲟⲩⲱϥ ⲉⲡⲧⲏⲣϥ̄ ϩⲛ̄ⲗⲁⲁⲩ ⲛ̄ϣⲁϫⲉ ⲙ̄ⲡⲟⲛⲏⲣⲟⲛ ϩⲛ̄ⲟⲩϭⲱⲛⲧ̄. ⲏ ϩⲛ̄ⲟⲩϫⲓϩⲣⲁϥ ·

Paragraph 02
-----

ⲙⲁⲗⲓⲥⲧⲁ ⲡⲁⲡⲟⲥⲧⲟⲗⲟⲥ ⲡⲁⲣⲁⲅⲅⲉⲓⲗⲉ ϫⲉⲟⲩϣⲁϫⲉ ⲛ̄ϣⲗⲟϥ ⲙ̄ⲡⲣ̄ⲧⲣⲉϥⲉⲓ ⲉⲃⲟⲗ ϩⲛ̄ⲣⲱⲧⲛ̄ [15]_ · ⲏ ⲟⲩϣϫ̄ⲥⲟϭ · ⲏ ⲟⲩⲗ̄ⲗⲏⲃ · ⲛⲁⲓ̈ ⲉⲧⲉⲙⲉϣϣⲉ [16]_ · 

Paragraph 03
-----

ⲛ̄ⲧⲁⲛϯϩⲧⲏⲛ ⲉⲁϣ ⲛ̄ϣⲁϫⲉ · ⲏ ⲛ̄ⲧⲁⲛⲣ̄ϩⲟⲧⲉ ϩⲏⲧϥ̄ ⲙ̄ⲡϫⲟⲉⲓⲥ ϩⲛ̄ⲟⲩ. ϫⲉⲉⲛⲛⲁϯϩⲧⲏⲛ ⲛ̄ⲧⲟϥ ⲉⲛⲓⲕⲟⲟⲩⲉ : ⲛ̄ⲧⲉⲧⲛ̄ⲥⲱⲧⲙ̄ ⲁⲛ ⲉⲡϫⲟⲉⲓⲥ ⲉϥϫⲱ ⲙ̄ⲙⲟⲥ ϫⲉⲡⲉⲧⲛⲁⲛⲟⲩϭⲥ̄ ⲉⲡⲉϥⲥⲟⲛ ⲉⲓⲕⲏ. ϥⲟ ⲛ̄ⲉⲛⲟⲭⲟⲥ ⲉⲧⲉⲕⲣⲓⲥⲓⲥ. ⲡⲉⲧⲛⲁϫⲟⲟⲥ ⲇⲉ ⲟⲛ ⲙ̄ⲡⲉϥⲥⲟⲛ ϫⲉⲡⲱϩ · ϥⲟ ⲛ̄ⲉⲛⲟⲭⲟⲥ ⲉⲡⲥⲩⲛϩⲉⲇⲣⲓⲟⲛ · ⲁⲩⲱ ⲡⲉⲧⲛⲁϫⲟⲟⲥ ϫⲉⲡⲥⲟϭ · ϥⲟ ⲛ̄ⲉⲛⲟⲭⲟⲥ ⲉⲧⲅⲉϩⲉⲛⲛⲁ ⲛ̄ⲥⲁⲧⲉ [17]_ · 

Paragraph 04
-----

ⲁⲩⲱ ⲟⲛ ϥϫⲱ ⲙ̄ⲙⲟⲥ ϫⲉϣⲁϫⲉ ⲛⲓⲙ ⲛ̄ⲁⲣⲅⲟⲛ ⲉⲧⲉⲣⲉⲛ̄ⲣⲱⲙⲉ ⲛⲁϫⲟⲟⲩ. ⲥⲉⲛⲁϯⲗⲟⲅⲟⲥ ϩⲁⲣⲟⲟⲩ ϩⲙ̄<pb n="ⲣ̄ⲕ̄ⲑ̄"/>ⲡⲉϩⲟⲟⲩ ⲛ̄ⲧⲉⲕⲣⲓⲥⲓⲥ [18]_ ·


Chapter 04
=========
Paragraph 01
-----

ⲁⲩⲱϭⲉ ⲉⲣⲉϩⲉⲛⲉⲃⲓⲏⲛ ⲛ̄ⲧⲉⲛϩⲉ, ⲛⲁⲃⲱⲕ ⲉⲧⲱⲛ · ⲉⲙⲡⲛ̄ⲣ̄ϩⲟⲧⲉ ⲉⲛϫⲱ ⲛ̄ϩⲉⲛⲛⲟϭ ⲙ̄ⲙⲛ̄ⲧϩⲣⲟⲩⲟ ⲉⲃⲟⲗ ϩⲛ̄ⲣⲱⲛ · ⲁϫⲛ̄ϯⲥⲟ. ϫⲉⲙ̄ⲡⲉⲡⲛⲟⲩⲧⲉ ⲧⲱⲧ ⲛ̄ϩⲏⲧ ϩⲣⲁⲓ̈ ⲛ̄ϩⲏⲧⲛ̄ · ⲕⲁⲧⲁⲡⲉⲧⲥⲏϩ ϫⲉⲙ̄ⲡⲉⲡⲁⲟⲩⲱϣ ϣⲱⲡⲉ ⲉϫⲱⲕ ⲡⲉϫⲉⲡϫⲟⲓ̈ⲥ ⲡⲉⲕⲛⲟⲩⲧⲉ · ϫⲉϫⲓⲛⲉⲛⲉϩ ⲁⲕⲟⲩⲱϣϥ̄ ⲙ̄ⲡⲉⲕⲛⲁϩⲃ̄ ⲁⲩⲱ ⲁⲕⲥⲱⲗⲡ̄ ⲛ̄ⲛⲉⲕⲥⲛⲁⲩϩ. ⲁⲕϫⲟⲟⲥ ϫⲉⲛ̄ϯⲛⲁⲣ̄ϩⲙ̄ϩⲁⲗ ⲁⲛ [19]_ · 

Paragraph 02
-----

ⲧⲁⲓ̈ ϩⲱⲧⲧⲏⲩⲧⲛ̄<ⲧⲉ> ⲧⲉⲧⲛ̄ϩⲉ ⲉⲧⲉⲧⲛ̄ⲥⲱⲗⲡ̄ ⲛ̄ⲙ̄ⲙⲣ̄ⲣⲉ ⲛ̄ⲛⲉⲛⲉⲓⲟⲧⲉ ⲉⲃⲟⲗ ⲙ̄ⲙⲱⲧⲛ̄ ⲁⲩⲱ ⲉⲧⲉⲧⲛ̄ⲛⲟⲩϫⲉ ⲙ̄ⲡⲉⲩⲛⲁϩⲃ̄ ⲛ̄ⲟⲩϫⲁⲓ̈ ⲉⲃⲟⲗ ϩⲓϫⲱⲧⲛ̄. ⲉⲧⲉⲛⲉⲩⲉⲛⲧⲟⲗⲏⲛⲉ, ⲉⲛⲧⲁⲩϩⲟⲛⲟⲩ ⲉⲧⲟⲟⲧⲛ̄ ⲉⲧⲉⲧⲛ̄ⲡⲁⲣⲁⲃⲁ ⲙ̄ⲙⲟⲟⲩ ϩⲛ̄ⲟⲩⲛⲟϭ ⲛ̄ⲧⲟⲗⲙⲏⲣⲓⲁ, ⲉⲧⲉⲧⲛ̄ϩⲓⲟⲩⲉ ⲉⲛⲉⲧϩⲓⲧⲟⲩⲱⲧⲛ̄ ⲁϫⲛ̄ϯⲥⲟ · ⲁⲩⲱ ⲁϫⲛ̄ϩⲟⲧⲉ ⲛ̄ⲧⲉⲡⲛⲟⲩⲧⲉ · ϣⲁⲛⲧⲉⲡⲛⲟⲩⲧⲉ ⲥϩⲟⲩⲣ̄ⲛⲉⲧⲉⲓⲣⲉ ⲛ̄ⲛⲁⲓ̈ ⲛϥ̄ⲧⲁⲁⲩ ⲉⲧⲟⲟⲧⲟⲩ ⲛ̄ⲛⲉⲩⲟⲩⲱϣ ⲛ̄ϩⲏⲧ ⲛ̄ⲑⲉ ⲉⲛⲧⲁϥϫⲟⲟⲥ ϫⲉⲛⲁⲓ̈ ⲉⲛⲧⲁⲓ̈ⲧⲁⲁⲩ ⲙ̄ⲡⲥⲁ<pb n="ⲣ̄ⲗ̄"/>ⲧⲁⲛⲁⲥ ϫⲉⲉϥⲛⲁⲡⲁⲓⲇⲉⲩⲉ ⲙ̄ⲙⲟⲟⲩ ⲉⲧⲙ̄ϫⲓⲟⲩⲁ [21]_ ·


Chapter 05
=========
Paragraph 01
-----

ϩⲙ̄ⲡⲁⲓ̈ ⲟⲛ ⲉⲛⲧⲁϥϫⲟⲟⲥ ϫⲉϣⲁⲣⲉⲛⲉⲑⲟⲟⲩ ⲧⲏⲣⲟⲩ ⲧⲟⲩ ⲛⲉⲥϩⲉⲛⲟⲩⲱϩⲙ̄ · ⲡⲛⲟⲩⲧⲉ ⲇⲉ ⲛⲁϫⲟⲟⲩ ⲛⲁⲩ ⲛ̄ⲟⲩⲁⲅⲅⲉⲗⲟⲥ ⲛ̄ⲁⲧⲛⲁ [22]_ ⲉⲧⲣⲉϥⲧⲓⲙⲱⲣⲉⲓ ⲙ̄ⲙⲟⲟⲩ ϩⲙ̄ⲡⲙⲓϣⲉ ⲙⲛ̄ⲡϯⲧⲱⲛ · ⲙⲛ̄ϩⲱⲃ ⲛⲓⲙ ⲉϥϩⲟⲟⲩ · ⲡⲙⲓϣⲉ ⲅⲁⲣ ⲙⲛ̄ⲧⲙⲛ̄ⲧϫⲁϫⲉ ⲛⲁⲥⲁϩⲱⲥ ⲁⲛ ⲉⲃⲟⲗ ⲛ̄ⲛⲁⲓ̈ ⲛ̄ⲧⲉⲓ̈ⲙⲓⲛⲉ · ⲁⲗⲗⲁ ⲥⲉⲛⲁⲣ̄ⲑⲉ ⲛⲁⲩ ⲙ̄ⲡⲙⲟⲩ · 

Paragraph 02
-----

ⲛ̄ⲧⲉⲓ̈ϩⲉ ⲅⲁⲣ ⲉⲛⲧⲁϥϫⲟⲟⲥ ϫⲉⲙⲟⲩⲧⲉ ⲉⲣⲟⲟⲩ ϫⲉⲡϩⲁⲧ ⲉⲧⲥⲧⲏⲩ ⲉⲃⲟⲗ · ϫⲉⲁⲡϫⲟⲉⲓⲥ ⲧⲥ̄ⲧⲟⲟⲩ ⲉⲃⲟⲗ [23]_ · ⲁⲓⲱ ⲁϥⲕⲱ ⲛ̄ⲥⲱϥ ⲛ̄ⲧⲅⲉⲛⲉⲁ ⲉⲧⲉⲓⲣⲉ ⲛ̄ⲛⲁⲓ̈ [24]_ ·

Paragraph 03
-----
ϩⲛ̄ⲛⲁⲓ̈ ⲟⲛ ⲧⲏⲣⲟⲩ ·  ⲉⲙⲡⲉⲩϩⲏⲧ ϭⲛ̄ⲁⲣⲓⲕⲉ ⲉⲣⲟⲟⲩ ⲁⲛ · ⲟⲩⲧⲉ ⲛ̄ⲥⲉⲉⲓⲣⲉ ⲁⲛ ⲛ̄ϩⲧⲏⲩ ⲉϫⲙ̄ⲡⲉⲛⲧⲁϥϣⲱⲡⲉ ⲕⲁⲧⲁⲡⲉⲧⲥⲏϩ ϫⲉϩⲛ̄ⲛⲁⲓ̈ ⲧⲏⲣⲟⲩ ⲙ̄ⲡⲥ̄ⲕⲟⲧⲥ̄ ⲉⲣⲟⲓ̈ ϩⲙ̄ⲡⲉⲥϩⲏⲧ ⲧⲏⲣϥ̄ ⲛ̄ϭⲓⲧⲁⲑⲏⲧ ⲛ̄ⲧⲉⲓⲟⲩⲇⲁ · ⲁⲗⲗⲁ ⲉϩⲣⲁⲓ̈ ⲉϫⲛ̄ⲟⲩⲙⲛ̄ⲧⲛⲟⲩϫ [25]_ · ⲁⲩⲱ ⲉⲩⲣ̄ⲡⲕⲉⲙⲟⲟϣⲉ ϩⲛ̄ⲟⲩⲙⲛ̄ⲧϣⲟⲩϣⲟ ⲙⲛ̄ⲟⲩⲙⲛ̄ⲧ . . . *2 folios missing* . . . 

