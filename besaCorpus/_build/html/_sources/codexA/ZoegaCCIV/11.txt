
---------------------------------
11. *To an Erring Monk*
---------------------------------


Chapter 01
=========
Paragraph 01
------

<pb n="ⲥ̄ⲅ̄"/>ⲉⲛⲏⲉⲓ ⲙⲛ̄ϩⲉⲛⲥⲩⲛⲁⲅⲱⲅⲏ ⲁϫⲛ̄ϣⲓⲛⲉ ⲁⲩⲱ ⲁϫⲛ̄ⲧⲱϣ · ⲉⲕⲙⲟⲟϣⲉ ϩⲙ̄ⲡⲕⲁⲕⲉ ⲛ̄ⲧⲉⲕⲙⲛ̄ⲧⲁⲧⲥⲱⲧⲙ̄ ⲉⲧϣⲟⲟⲡ ϩⲙ̄ⲡⲧⲁⲕⲟ ⲁⲩⲱ ⲧⲕⲁⲕⲓⲁ ⲙ̄ⲡⲉⲕϩⲏⲧ ⲛ̄ⲣⲉϥⲙⲉⲥⲡⲉⲧϩⲟⲟⲩ · ⲉⲕⲙⲟⲟϣⲉ ϩⲛ̄ⲟⲩϩⲓⲏ ⲉⲥⲙⲉϩ ⲛ̄ⲕⲓⲛⲇⲩⲛⲟⲥ, ⲁⲩⲱ ⲉⲥⲙⲟⲧⲛ̄ ⲛ̄ⲥⲁϩⲟⲩ ⲙ̄ⲙⲟⲥ · 
::
	
	into the houses and communities without asking and without an order. You walk in the darkness of your disobedience which is in the corruption and the wickedness of your evil-begetting heart. You walk in a way fraught with peril and readily accursed.

Paragraph 02
------
ⲱ ⲡⲥⲟⲛ ⲛ̄ⲃⲗ̄ⲗⲉ ϩⲛ̄ⲧⲉϥⲯⲩⲭⲏ ⲉⲧⲥⲁⲁⲛϣ̄ ⲙ̄ⲡⲉϥϩⲏⲧ ϩⲛ̄ⲛⲉϥⲡⲁⲑⲟⲥ ⲙⲛ̄ⲛⲉϥⲟⲩⲱϣ ⲛ̄ⲥⲁⲣⲕⲓⲕⲟⲛ · ⲉⲕⲟ ⲛ̄ⲁⲧⲥⲟⲟⲩⲛ ϫⲉⲉⲕⲥⲱϣϥ̄ ⲙ̄ⲡⲉϩⲙⲟⲧ ⲙ̄ⲡⲛⲟⲩⲧⲉ ⲁⲩⲱ ⲉⲕϯϣⲓⲡⲉ ⲛ̄ⲛⲉⲧⲉⲙⲛ̄ⲧⲁⲩ ϩⲛ̄ⲧⲉⲕⲧⲟⲗⲙⲏⲣⲓⲁ ⲙⲛ̄ⲧⲉⲕⲙⲛ̄ⲧⲁⲩⲑⲁⲇⲏⲥ [1]_ ·
::
	
	O blind brother, whose soul nourishes his heart with passions and fleshly lusts, you are ignorant <pb n="of the fact/> that you are despising the grace of God and bringing shame on those that have <pb n="it/> not with your recklessness and your self-will1.

Paragraph 03
------
ⲉⲃⲟⲗ ϫⲉⲟⲩⲉⲧ ⲡⲙⲁ ⲉⲛⲧⲁⲕϫⲟⲟⲥ ϫⲉⲉⲓ̈ⲛⲁ ⲉⲙⲁⲩ · ⲟⲩⲉⲧ ⲡⲙⲁ ⲉⲛⲧⲁⲕⲃⲱⲕ ⲉⲣⲟϥ · ⲉⲃⲟⲗ ϫⲉⲛ̄ⲧⲕ̄ⲟⲩⲣⲱⲙⲉ ⲛ̄ⲥⲛⲟϥ · ϩⲉⲛⲣⲱⲙⲉ ⲅⲁⲣ ⲛ̄ⲥⲛ̄ⲡϥ [2]_ ⲁⲩⲱ ⲛ̄ⲕⲣⲟϥ. ⲛ̄ⲛⲉⲩⲣ̄ⲡⲙⲉⲉⲩⲉ ⲛ̄ⲛⲉϩⲟⲟⲩ ⲛ̄ⲧⲉⲩϩⲁⲏ ⲕⲁⲧⲁⲑⲉ ⲉⲧⲥⲏϩ · 
::
	
	For the place of which you said, ‘I am going there', is one thing, while the place to which you went is another, because you are a bloody man. ‘For bloody and deceitful men shall not remember the days of their end’2, as it is written.

Paragraph 04
------

ⲉⲕⲥⲱⲕ ⲙ̄ⲡⲥⲁϩⲟⲩ ⲙ̄ⲡⲛⲟⲩⲧⲉ ⲉϩⲣⲁⲓ̈ ⲉϫⲱⲕ ⲙⲛ̄ⲡϣⲟⲣϣⲣ̄ ⲛⲧⲉⲕⲯⲩⲭⲏ · ⲉⲡⲉⲓⲇⲏ ⲙ̄ⲙⲛ̄ⲧⲁⲕ ⲙ̄ⲙⲁⲩ ⲙ̄ⲡⲉⲧⲣ̄ϩⲙ̄ⲙⲉ ⲙ̄ⲙⲟⲕ <pb n="ⲥ̄ⲇ̄ quire ⲓ̄ⲅ̄ ends"/>ⲉⲧⲉⲧⲉⲛⲧⲟⲗⲏ ⲙ̄ⲡⲛⲟⲩⲧⲉ ⲧⲉ · ⲛ̄ⲑⲉ ⲉⲧⲥⲏϩ ϫⲉϣⲁⲣⲉⲛⲉⲧⲉⲙⲛ̄ⲧⲁⲩ ⲡⲣ̄ϩⲙ̄ⲙⲉ ⲥⲣⲟϥⲣⲉϥ ⲛ̄ⲑⲉ ⲛϩⲉⲛϭⲱⲃⲉ [4]_ ·
::
	
	You draw down the curse of God upon you and the destruction of your soul, since you have not that which guides you, namely the commandment of God, as it is written, ‘Those without guidance fall like leaves’3.


Chapter 02
=========
Paragraph 01
------

ⲛ̄ⲧⲟⲕ ϩⲱⲱⲕ ⲡⲕⲁⲕⲉ ϩⲛ̄ⲛⲉϥϩⲃⲏⲩⲉ ⲙ̄ⲡⲟⲛⲏⲣⲟⲛ · ⲁⲩⲱ ⲡⲥⲟⲛ ⲁⲛ ⲛ̄ⲟⲩⲟⲉⲓⲛ · ⲙ̄ⲡⲕ̄ⲉⲓⲙⲉ ⲟⲩⲧⲉ ⲙ̄ⲡⲕ̄ϭⲛ̄ⲡⲉⲕϩⲏⲧ ⲉⲕⲙⲟⲟϣⲉ ϩⲙ̄ⲡⲕⲁⲕⲉ · ⲁⲩⲱ ⲉⲕϫⲱ ⲙ̄ⲙⲟⲥ ϩⲙ̄ⲡⲉⲕϩⲏⲧ ⲛ̄ⲗⲟⲓⲙⲟⲥ ϫⲉⲛⲓⲙ ⲡⲉⲛⲧⲁϥⲛⲁⲩ ⲉⲣⲟⲓ̈ · ⲁⲩⲱ ⲛⲓⲙ ⲡⲉⲧⲛⲁⲉⲓⲙⲉ ⲉⲣⲟⲓ̈ ⲉⲛⲉϯⲉⲓⲣⲉ ⲙ̄ⲙⲟⲟⲩ ⲛ̄ϫⲓⲟⲩⲉ [5]_ ·
::
	
	You, indeed, are darkness with its evil works and not a brother of light. You did not know nor did you learn wisdom, walking in the dark and saying in your pestilent heart, 'Who has 10 seen me, and who shall know concerning me of the things which 1 do stealthily?'4

Paragraph 02
------

ⲙ̄ⲡⲕ̄ⲣ̄ⲡⲙⲉⲉⲩⲉ ⲙ̄ⲡⲉⲧⲥⲏϩ ϫⲉⲟⲩⲟⲓ̈ ⲛ̄ⲛⲉⲧⲉⲓⲣⲉ ⲛ̄ⲟⲩϣⲟϫⲛⲉ ⲉϥϩⲏⲡ ⲉⲛⲟⲩⲉⲃⲟⲗ ϩⲓⲧⲙ̄ⲡϫⲟⲉⲓⲥ ⲁⲛ ⲡⲉ · ⲟⲩⲟⲓ̈ ⲛ̄ⲛⲉⲧⲉⲓⲣⲉ ⲛ̄ⲟⲩϣⲟϫⲛⲉ ⲛ̄ϫⲓⲟⲩⲉ. ⲁⲩⲱ ⲛⲉⲩϩⲃⲏⲩⲉ ⲛⲁϣⲱⲡⲉ ϩⲙ̄ⲡⲕⲁⲕⲉ [6]_ ·
::
	
	You did not remember that which is written, ‘Woe to those who take secret counsel which is not from the Lord. Woe to those who take counsel stealthily and their works shall be in the dark’5.

Paragraph 03
------

ⲁⲩⲱ ϫⲉⲟⲩⲟⲓ̈ ⲛ̄ⲛ̄ϣⲏⲣⲉ ⲛ̄ⲁⲡⲟⲥⲧⲁⲧⲏⲥ · ⲁⲧⲉⲧⲛ̄ⲉⲓⲣⲉ ⲛ̄ⲟⲩϣⲟϫⲛⲉ ⲉⲃⲟⲗ ϩⲓⲧⲟⲟⲧ ⲁⲛ, ⲁⲩⲱ ϩⲉⲛⲟⲩⲱ ⲉⲃⲟⲗ ϩⲓⲧⲙ̄ⲡⲁⲡ̄ⲛ̄ⲁ̄ ⲁⲛ ⲉⲟⲩⲉϩⲛⲟⲃⲉ ϫⲛ̄ⲛⲟⲃⲉ [7]_ : 
::
	
	And, ‘Woe to the rebellious children. You have is taken counsel which is not from me and pledges not from my spirit to add sin upon sin’6. 

Paragraph 04
------

ⲉⲛⲕⲥⲟⲟⲩⲛ ⲁⲛ ϫⲉⲛ̄ⲑⲉ ⲙ̄ⲡⲉⲕⲉⲓⲱⲧ ⲓ̈ⲟⲩⲇⲁⲥ ⲉⲛⲧⲁϥϩⲉ ⲉϫⲙ̄ⲡⲉϥϩⲟ ⲁϥⲡⲱϣ ϩⲛ̄ⲧⲉϥⲙⲏⲧⲉ ⲁⲛⲉ<pb n="ⲥ̄ⲉ̄ quire ⲓ̄ⲇ̄/>ⲧⲙ̄ⲡⲉϥϩⲟⲩⲛ ⲧⲏⲣⲟⲩ ⲡⲱⲱⲛ ⲉⲃⲟⲗ [8]_ · ⲧⲁⲓ̈ ⲧⲉ ⲧⲉⲕϩⲉ ϩⲱⲱⲕ ⲉⲛⲧⲁⲡⲛⲟⲩⲧⲉ ⲙⲛ̄ⲡⲉϥⲭ̄ⲥ̄ ϭⲱⲗⲡ̄ ⲉⲃⲟⲗ ⲛ̄ⲛⲉⲕⲕⲁⲕⲓⲁ ⲉⲛⲧⲁⲕⲁⲁⲩ ⲉⲙⲙⲛ̄ⲣⲱⲙⲉ ⲥⲟⲟⲩⲛ · ⲉⲃⲟⲗ ϫⲉⲛⲉⲕϩⲃⲏⲩⲉ ⲛⲉ ⲛⲟⲩϥ ·
::
	
	You do not understand that as it was in the case of your father Judas, who fell upon his face, burst asunder * p. 23 and all his bowels gushed out7, so it is in your ease, God and his Christ having revealed the wickednesses which you have ao perpetrated, which no man knows, because your works are his.

Paragraph 05
------

ⲡⲉⲧⲙ̄ⲙⲁⲩ ⲙⲉⲛ ⲟⲩⲣⲉϥϫⲓⲟⲩⲉ ⲡⲉ ⲁⲩⲱ ⲛ̄ⲣⲉϥⲣ̄ⲛⲟⲃⲉ ϩⲛ̄ϩⲱⲃ ⲛⲓⲙ ⲛ̄ⲣⲉϥϩⲱϥⲧ̄ ⲛ̄ⲛⲉⲧⲟⲩⲛⲟⲩϫⲉ ⲙ̄ⲙⲟⲟⲩ ⲉⲡⲉⲅⲗⲱⲥⲥⲟⲕⲟⲙⲟⲛ [9]_ · ⲧⲁⲓ̈ ϩⲱⲱⲕ ⲧⲉ ⲧⲉⲕϩⲉ ⲉⲕϥⲓ ⲛ̄ⲛ̄ⲟⲉⲓⲕ ⲛ̄ⲧⲉⲡⲣⲟⲥⲫⲟⲣⲁ ⲉⲕϯ ⲙ̄ⲙⲟⲟⲩ ⲙ̄ⲡⲉⲧⲕ̄ⲟⲩⲉϣϯ ⲛⲁϥ ⲛ̄ϫⲓⲟⲩⲉ, ⲁϫⲛ̄ϯⲥⲟ · ⲁⲩⲱ ⲁϫⲛ̄ϣⲓⲛⲉ ·
::
	
	 That man is a thief and a sinner in everything, a stealer of that which is cast into the bag8. So also are you, taking the loaves of offering, giving them to whomsoever you wish to give, covertly, without restraint and without asking.

Paragraph 06
------

ⲉⲙⲡⲕ̄ⲙⲉⲕⲙⲟⲩⲕⲕ̄ · ⲟⲩⲧⲉ ⲙ̄ⲡⲕ̄ⲙⲟϣⲧⲕ̄ ϫⲉⲟⲩϩⲟⲧⲉ ⲡⲉ ⲉⲓ ⲉϩⲣⲁⲓ̈ ⲉⲛϭⲓϫ ⲙ̄ⲡⲛⲟⲩⲧⲉ ⲉⲧⲟⲛϩ̄ ·
::
	
	You did not consider and you did not reflect that it is a fearful thing to come into the hands of the living God [9]. 


Paragraph 07
------

ⲁⲩⲱ ⲟⲛ ⲙ̄ⲡⲕ̄ⲣ̄ⲡⲙⲉⲉⲩⲉ ϫⲉⲟⲩϩⲟⲧⲉ ⲡⲉ ϭⲱϣⲧ̄ ⲉⲃⲟⲗ ϩⲏⲧⲥ̄ ⲛ̄ⲧⲉⲕⲣⲓⲥⲓⲥ ⲙⲛ̄ⲡⲕⲱϩ [11]_ ⲛ̄ⲧⲥⲁⲧⲉ ⲉⲧⲛⲁⲟⲩⲱⲙ ⲛ̄ⲛ̄ϫⲁϫⲉ [12]_ · ⲛⲓⲙ ⲛⲉ ⲛ̄ϫⲁϫⲉ ⲉⲧϥ̄ϣⲁϫⲉ ⲉⲣⲟⲟⲩ, ⲛ̄ⲥⲁⲛⲉⲧⲉⲓⲣⲉ ⲙ̄ⲡⲡⲟⲛⲏⲣⲟⲛ ⲁⲩⲱ ⲉⲧⲡⲁⲣⲁⲃⲁ ⲛ̄ⲧⲉⲛⲧⲟⲗⲏ ⲛ̄ⲧⲉⲕϩⲉ ⲙⲛ̄ⲛⲉⲧⲉⲓⲛⲉ ⲙ̄ⲙⲟⲕ ⲧⲏⲣⲟⲩ ⲛ̄ⲑⲉ ⲟⲛ ⲉⲧⲉ<pb n="ⲥ̄ⲋ̄/>ⲙ̄ⲡⲕ̄ⲙⲟϣⲧⲕ̄ ⲉⲙⲡⲁⲧⲕ̄ⲃⲱⲕ ⲉϩⲟⲩⲛ ⲉⲟⲩⲡⲟⲗⲓⲥ, ⲏ ⲟⲩⲏⲓ̈. ⲏ ⲟⲩⲥⲩⲛⲁⲅⲱⲅⲏ ⲛ̄ϣⲙ̄ⲙⲟ.
::
	
	Moreover yon did not remember that it is a fearful thing to expect the judgement and the fierceness.10 of the fire which will devour the adversaries11. Who are the adversaries of whom mention is made except those who do evil and transgress the commandment like you and all those w;ho resemble you, in the way in which you did not reflect before going into a town, or house, or strange community? 

Paragraph 08
------

ⲉⲁⲕⲣ̄ⲧⲉⲩϣⲏ ⲧⲏⲣⲥ̄ ⲛ̄ⲃⲟⲗ ⲉⲙⲙⲛ̄ⲣⲱⲙⲉ ⲥⲟⲟⲩⲛ ⲉⲕⲥⲱⲕ ⲉϩⲣⲁⲓ̈ ⲉϫⲱⲕ ⲙ̄ⲡϭⲱⲛⲧ̄ ⲙ̄ⲡⲛⲟⲩⲧⲉ ⲉⲙⲡⲕ̄ⲉⲓⲙⲉ ·
::
	
	You spent the whole night outside without any man knowing. You draw down upon yourself the wrath of God unwittingly. 
	
Paragraph 09
------

ⲉϣⲱⲡⲉ ⲉⲙⲙⲛ̄ⲣⲱⲙⲉ ⲥⲟⲟⲩⲛ ⲉⲛⲉⲧⲡⲛⲟⲩⲧⲉ ⲟⲛ ⲥⲟⲟⲩⲛ ⲁⲛ · ⲛⲅ̄ⲥⲱⲧⲙ̄ ⲁⲛ ϫⲉⲙⲏ ⲟⲩⲛ̄ⲟⲩⲁ ⲛⲁϣϩⲟⲡϥ̄ ϩⲛ̄ⲟⲩⲙⲁ ⲛϩⲱⲡ ⲛ̄ⲧⲁⲧⲙ̄ⲛⲁⲩ ⲉⲣⲟϥ ⲁⲛⲟⲕ · ⲙⲏ ⲛ̄ϯⲙⲟⲩϩ ⲁⲛ ⲛ̄ⲧⲡⲉ ⲙⲛ̄ⲡⲕⲁϩ ⲡⲉϫⲉⲡϫⲟⲉⲓⲥ [13]_ :
::
	
	If no man knows the things which you do covertly or which yon do in the darkness, does God not know either? Do you not hear, ‘“Shall anyone be able to hide himself in a secret place and I not see himf Do I not fill the heaven and the earth?” says the Lord’?12


Chapter 03
=========
Paragraph 01
------
ⲉⲧⲃⲉⲡⲁⲓ̈ ⲡϣⲏⲣⲉ ⲙ̄ⲡⲟⲛⲏⲣⲟⲥ ⲟⲩⲟⲓ̈ ⲛⲁⲕ ϫⲉⲟⲩ ⲙⲟⲛⲟⲛ ⲉⲙⲡⲕ̄ϩⲱ ⲉⲣⲟⲕ ⲉⲛⲉⲛⲕⲙⲛ̄ⲧⲁⲥⲉⲃⲏⲥ · ⲁⲗⲗⲁ ⲁⲕⲁⲡⲁⲧⲁ ⲙ̄ⲡⲕⲉⲗⲓⲗⲟⲩϣⲏⲙ ⲁⲕⲥⲟⲕϥ̄ ⲛⲙ̄ⲙⲁⲕ ⲉⲛⲉⲕⲛⲟⲃⲉ · ⲉⲃⲟⲗ ϫⲉⲡ̄ⲡⲁϣϥ̄ ⲙ̄ⲡϭⲉⲣⲏϭ ⲉⲧⲉⲡⲇⲓⲁⲃⲟⲗⲟⲥ ⲡⲉ ϩⲓϫⲛ̄ⲛⲉⲕϩⲓⲟⲟⲩⲉ ⲧⲏⲣⲟⲩ, ⲛ̄ⲑⲉ ⲛ̄ⲟⲩⲃⲗ̄ⲗⲉ ⲉϥϫⲓⲙⲟⲉⲓⲧ ϩⲏⲧϥ̄ ⲛ̄ⲟⲩⲃⲗ̄ⲗⲉ. ⲉϣⲁⲩϩⲉ ⲉⲩϩⲓⲉⲓⲧ ⲙ̄ⲡⲉⲥⲛⲁⲩ ·

::
	
	Therefore, wicked son, woe to you, because not only were you not content with your impieties, but you also deceived a youth, dragging him along with you into your sins, because the snare of the hunter, that is to say the devil, is upon all your ways13, as when a blind man is leading a blind man and both fall into a pit14. 


Paragraph 02
-----------
<pb n="ⲥ̄ⲍ̄"/>ⲟⲛⲧⲱⲥ ⲉⲛⲉⲕⲣ̄ϩⲟⲧⲉ ⲁⲩⲱ ⲉⲛⲉⲕϯ ⲛ̄ϩⲧⲏⲕ ⲉⲡϣⲁϫⲉ ⲛ̄ⲛⲉⲕⲉⲓⲟⲧⲉ, ⲛⲉⲕⲛⲁⲧⲟⲗⲙⲁ ⲁⲛ ⲡⲉ ⲉⲛⲉⲓ̈ⲧⲟⲗⲙⲏⲣⲓⲁ ⲛ̄ⲧⲉⲓ̈ⲙⲓⲛⲉ · ⲛⲅ̄ⲥⲱⲧⲙ̄ ⲁⲛ ϫⲉⲡⲁⲑⲏⲧ ⲙⲛ̄ⲡⲁⲧⲥⲃⲱ ⲛⲁⲧⲁⲕⲟ ϩⲓⲟⲩⲥⲟⲡ ·
::
	
	If you had really been in awe and had taken heed of the saying of your fathers, you would not have ventured upon such recklessnesses. Do you not hear, ‘The foolish and the ignorant shall perish together’?15
	
Paragraph 03
---------
ⲛⲉⲧⲛⲉⲣ̄ⲕⲁⲕⲉ ⲛ̄ⲃⲁϣⲟⲣ ⲛⲁⲙⲟⲟⲛⲉ ϩⲓϫⲱⲟⲩ [17]_ · ⲉⲧⲉⲡⲁⲓ̈ ⲡⲉ ϫⲉⲛⲉⲧⲛⲁⲡⲁⲣⲁⲃⲁ ⲛ̄ⲛ̄ⲉⲛⲧⲟⲗⲏ · ⲡⲇⲓⲁⲃⲟⲗⲟⲥ, ⲁⲩⲱ ⲛⲉϥⲇⲁⲓⲙⲱⲛ ⲛⲁⲙⲟⲟⲛⲉ ⲛ̄ϩⲏⲧⲟⲩ · ⲉⲛⲉⲙ̄ⲡⲉⲛ̄ⲃⲁⲗ ⲅⲁⲣ ⲙ̄ⲡⲉⲕϩⲏⲧ ⲧⲱⲙ ⲁⲩⲱ ⲛ̄ⲧⲉⲛ̄ⲁⲓⲥⲑⲏⲣⲓⲟⲛ ⲛ̄ⲧⲉⲕⲯⲩⲭⲏ ϩⲱϭⲃ̄ · ⲛⲉⲕⲛⲁϩⲓⲧⲟⲟⲧⲕ̄ ⲁⲛ ⲡⲉ ⲉⲛⲓⲛⲟϭ ⲛ̄ϩⲱⲃ ⲙ̄ⲙⲛ̄ⲧⲁⲧϩⲟⲧⲉ · 
::
	
	On those who become dark, the foxes shall feed16, which means that in those who transgress the commandments will the devil and his demons feed. For if the eyes of your mind had not been closed and the senses of your soul destroyed, you would not have attempted these great acts of irreverence.

Paragraph 04
------

ⲛⲅ̄ⲥⲟⲟⲩⲛ ⲁⲛ ϫⲉⲡⲉⲧϣⲟⲣϣⲣ̄ ⲛ̄ⲧϫⲟ · ⲡϩⲟϥ ⲛⲁⲗⲟⲕⲥϥ̄ [18]_ ⲉⲧⲉⲡⲇⲓⲁⲃⲟⲗⲟⲥ ⲡⲉ · ⲏ ⲙ̄ⲡⲟⲩϫⲟⲟⲥ ⲛ̄ⲧⲟϥ ϫⲉⲡⲉⲧϩⲁⲣⲉϩ ⲉⲧⲉⲛⲧⲟⲗⲏ. ⲡⲁⲓ̈ ⲡⲉⲧⲟⲩⲟϫ [19]_ · 
::
	
	Do you not know that him who destroys the wall, the serpent will bite17, which is the devil. Or * p. 24 has it not again been said, ‘He who keeps the commandment is saved’1S.

Paragraph 05
------

ⲁⲩⲱ ⲟⲛ ϫⲉⲡⲉⲧϩⲁⲣⲉϩ ⲉⲧⲉⲛⲧⲟⲗⲏϩ. ⲛϥ̄ⲛⲁⲉⲓⲙⲉ ⲁⲛ ⲉⲩϣⲁϫⲉ ⲙ̄ⲡⲟⲛⲏⲣⲟⲛ [20]_ · ⲕⲁⲓ ⲅⲁⲣ ⲡϣⲏⲣⲉ ⲉⲧⲕⲱ ⲛ̄ⲥⲱϥ ⲛ̄ⲧⲉⲥⲃⲱ · ϥⲛⲁϩⲁⲣⲉϩ ⲉϩⲉⲛⲡⲉⲑⲟⲟⲩ. ϥⲛⲁⲙⲉⲗⲉⲧⲁ ⲇⲉ ⲛ̄ϩⲉⲛϣⲁϫⲉ ⲉⲩⲃⲟⲟⲛⲉ [21]_ · ⲁⲩⲱ ⲡϣⲏⲣⲉ ⲉⲧϭⲟ<pb n="ⲥ̄ⲏ̄"/>_ⲟⲙⲉ ⲉϫⲓⲥⲃⲱ · ϥⲛⲁϩⲉ ⲉϩⲣⲁⲓ̈ ⲉϩⲉⲛⲡⲉⲑⲟⲟⲩ [22]_ · ⲁⲩⲱ ⲟⲛ ϫⲉⲟⲩϫⲁⲥⲓⲃⲁⲗ ⲡⲉ ⲡϣⲏⲣⲉ ⲉⲑⲟⲟⲩ [23]_ ⲁⲩⲱ ϩⲉⲛⲣⲉϥϣⲱⲱⲧ ⲛⲉ ⲛⲉϥⲛⲁϫϩⲉ [24]_ · ⲁⲩⲱ ϫⲉϣⲁⲣⲉⲡϣⲣ̄ⲃⲱⲱⲛ ⲕⲣⲓⲛⲉ ⲙ̄ⲙⲟϥ ϩⲱⲥ ⲇⲓⲕⲁⲓⲟⲥ. ⲧⲉϥϩⲓⲏ ⲇⲉ ⲙ̄ⲡϥ̄ⲧⲃ̄ⲃⲟⲥ [25]_ ·
::
	
	And also, ‘He who keeps the commandment shall know no evil thing19. For indeed, the son who forsakes instruction will cherish evils and will meditate iniquitous words20. And the son who is perverse in receiving teaching shall fall into evils’21. And also, ‘The evil son is haughty22 and his teeth are knives’23. And, ‘The iniquitous son judges himself to be righteous but he has not purified his way’24. 

Paragraph 06
------

ϩⲓⲧⲛ̄ⲧⲉⲓ̈ϩⲉ ⲅⲁⲣ ⲉⲛⲧⲁⲩϫⲟⲟⲥ ϫⲉⲛ̄ⲛⲉⲩⲟⲩⲟⲛ ⲛⲓⲙ ⲉⲧⲉⲛϥ̄ⲛⲁϫⲓⲥⲃⲱ ⲁⲛ ⲉⲣ̄ⲧⲇⲓⲕⲁⲓⲟⲥⲩⲛⲏ ϩⲓϫⲙ̄ⲡⲕⲁϩ ⲣ̄ⲧⲙⲉ [26]_ · ⲁⲩⲱ ϩⲙ̄ⲡⲁⲓ̈ ⲟⲛ ⲉⲛⲧⲁⲩϫⲟⲟⲥ ϫⲉⲟⲩⲟⲓ̈ ⲛ̄ⲛⲉⲧϫⲱ ⲙ̄ⲙⲟⲥ ϫⲉⲛⲁⲛⲟⲩⲡ̄ⲡⲉⲑⲟⲟⲩ · ⲁⲩⲱ ⲡ̄ⲡⲉⲧⲛⲁⲛⲟⲩϥ ϩⲟⲟⲩ · ⲛⲉⲧⲱⲡ ⲙ̄ⲡⲕⲁⲕⲉ ⲛ̄ⲟⲩⲟⲉⲓⲛ · ⲁⲩⲱ ⲡⲟⲩⲟⲉⲓⲛ ⲛ̄ⲕⲁⲕⲉ · ⲛⲉⲧϫⲱ ⲙ̄ⲙⲟⲥ ϫⲉⲡⲉⲧⲥⲁϣⲉ ϩⲟⲗϭ̄, ⲁⲩⲱ ⲡⲉⲧϩⲟⲗϭ̄ ⲥⲁϣⲉ · ⲟⲩⲟⲓ̈ ⲛ̄ⲛⲉⲧⲟ ⲛ̄ⲥⲁⲃⲉ ⲛⲁⲩ ⲙⲁⲩⲁⲁⲩ, ⲁⲩⲱ ⲉⲩⲟ ⲛ̄ⲣⲙ̄ⲛ̄ϩⲏⲧ ⲙ̄ⲡⲉⲩⲙ̄ⲧⲟ ⲉⲃⲟⲗ [27]_ ·
::
	
	For thus it has also been said, ‘Everyone who does not learn to do righteousness in the land will not act honestly’25. On this it has also been said, ‘Woe unto them who call evil good and good evil, who count darkness for light and light for darkness, who say that bitter is sweet and sweet is bitter. Woe unto them that are wise in their own eyes and prudent in their own sight’26.


Chapter 04
=========
Paragraph 01
------

ⲉⲧⲃⲉⲡⲁⲓ̈ ⲡϣⲏⲣⲉ ⲛ̄ⲁⲡⲟⲥⲧⲁⲧⲏⲥ, ⲉⲛⲉⲙ̄ⲡⲉⲡⲉⲕϩⲏⲧ ⲛ̄ⲁⲧⲥⲃⲱ ⲣ̄ⲕⲁⲕⲉ ⲉⲣⲟⲕ. ⲏ ⲉⲛⲉⲙ̄ⲡⲕ̄ⲉⲡⲡⲕⲁⲕⲉ ⲛ̄ⲟⲩⲟⲉⲓⲛ, ⲁⲩⲱ ⲡⲟⲩⲟⲉⲓⲛ ⲛ̄ⲕⲁⲕⲉ · ⲏ ⲉⲛⲉⲙ̄ⲡⲉⲡⲉⲧⲥⲁϣⲉ ϩⲗⲟϭ ⲛ̄ⲛⲁϩⲣⲁⲕ · ⲁⲩⲱ ⲛ̄ⲧⲉⲡⲉⲧϩⲟ<pb n="ⲥ̄ⲑ̄">ⲗϭ̄ ⲥⲓϣⲉ · ⲛⲉⲕⲛⲁⲧⲟⲗⲙⲁ ⲛ̄ⲧⲉⲓ̈ϩⲉ ⲧⲏⲣⲥ̄ ⲉⲧⲣⲉⲕⲃⲱⲕ ⲉϩⲉⲛⲙⲁ ⲉⲙⲡⲟⲩϫⲟⲟⲩⲕ ·ⲏ ⲕⲛⲁⲣ̄ⲡⲃⲟⲗ ⲙ̄ⲡⲙⲁ ⲉⲙⲡⲕ̄ϣⲓⲛⲉ ·
::
	
	Therefore, rebellious sou, if your ignorant heart had not become dark, or if you had not counted darkness for light and light for darkness, or if bitter had not been sweet in your opinion and sweet bitter, would you have been so greatly daring as to go whither you were not sent, or would you have gone out from here without asking? 

Paragraph 02
------

ⲁⲩⲱ ⲉⲛⲉⲙ̄ⲡⲉⲡⲉⲕϩⲏⲧ ⲥⲱⲃϩ̄ ⲛ̄ⲑⲉ ⲛ̄ⲅⲓⲉⲍⲉⲓ ⲡϣⲏⲣⲉ ⲛ̄ⲕⲣⲟϥ ⲉⲛⲧⲁϥⲃⲱⲕ ⲉⲃⲟⲗ ϩⲓⲧⲟⲟⲧϥ̄ ⲙ̄ⲡⲉⲡⲣⲟⲫⲏⲧⲏⲥ ⲉⲗⲓⲥⲁⲓⲟⲥ ⲛ̄ϫⲓⲟⲩⲉ ⲛϥ̄ⲕⲧⲉⲡⲣⲱⲙⲉ ⲉⲡⲁϩⲟⲩ ⲛϥ̄ϫⲓ ⲛ̄ϩⲉⲛⲭⲣⲏⲙⲁ ⲛ̄ⲧⲟⲟⲧϥ̄ ⲛϥ̄ⲕⲁⲁⲩ ⲉϩⲣⲁⲓ̈ ϩⲛ̄ⲟⲩⲙⲁ ⲛ̄ⲕⲁⲕⲉ. ⲛ̄ⲑⲉ ⲟⲛ ⲉⲧⲉϩⲉⲛⲕⲁⲕⲉ ⲛⲉ ⲛⲉϥϩⲃⲏⲩⲉ · ⲙⲁⲗⲓⲥⲧⲁ ⲉⲁϥⲣ̄ⲡⲕⲉϫⲓϭⲟⲗ ⲛ̄ⲧⲉⲣⲉϥϫⲛⲟⲩϥ ϫⲉⲛ̄ⲧⲁⲕⲃⲱⲕ ⲉⲧⲱⲛ · ⲡⲉϫⲁϥ ϫⲉⲙ̄ⲡⲉⲡⲉⲕϩⲙ̄ϩⲁⲗ ⲃⲱⲕ ⲉⲗⲁⲁⲩ ⲙ̄ⲙⲁ · ϣⲁⲛⲧϥ̄ⲧⲁⲙⲟϥ ⲉⲧⲉϥⲙⲛ̄ⲧⲁⲡⲟⲥⲧⲁⲧⲏⲥ, ϫⲉⲛⲉⲣⲉⲡⲁϩⲏⲧ ⲙⲟⲟϣⲉ ⲁⲛ ⲛⲙ̄ⲙⲁⲕ ⲛ̄ⲧⲉⲣⲉⲕⲕⲧⲉⲡⲣⲱⲙⲉ ⲉⲡⲁϩⲟⲩ ϩⲓϫⲙ̄ⲡϩⲁⲣⲙⲁ ⲉⲧⲣⲉⲕϫⲓ ⲛ̄ⲧⲟⲟⲧϥ̄ ⲛ̄ⲟⲩⲛⲟⲩⲃ ⲙⲛ̄ⲟⲩϩⲁⲧ. ϫⲉⲕⲁⲥ ⲉⲣⲉⲡⲉϥⲥⲱⲃϩ̄ ⲛⲁⲧⲱϭⲉ ⲉⲣⲟⲕ ⲙⲛ̄ⲡⲉⲕⲥⲡⲉⲣⲙⲁ ϣⲁⲉⲛⲉϩ :
::
	
	And if your heart had not been as leprous as Gehazi’s, the deceitful son, who went out stealthily from the prophet Elisha and made the man turn back and received from him money and put it into a dark place like his works which were also dark; especially as he was also lying when, having been asked, ‘Where did you go?’ he said, ‘Your servant went nowhere’, until he was told of his rebellion, ‘Was not my heart going along with you when you made the man turn back from the chariot to receive from him gold and silver that his leprosy might cleave to you and your seed for ever’27. 


Paragraph 03
------
ⲧⲁⲓ̈ ⲟⲛ ⲧⲉ ⲧⲉⲕϩⲉ ⲛ̄ⲧⲉⲣⲟⲩϫⲛⲟⲩⲕ ϫⲉⲉⲕⲛⲏⲩ ⲧⲱⲛ · ⲉⲁⲕϫⲓϭⲟⲗ ϫⲉⲙ̄ⲡⲓⲃⲱⲕ ⲉⲗⲁⲁⲩ ⲙ̄ⲙⲁ · ⲉⲙⲡⲕ̄ⲉⲓⲙⲉ (ⲥ̄ⲓ̄) ⲣⲱ ϫⲉⲛ̄ⲃⲁⲗ ⲙ̄ⲡⲛⲟⲩⲧⲉ ϭⲱϣⲧ̄ ϩⲙ̄ⲙⲁ ⲛⲓⲙ ⲉϫⲛ̄ⲛⲉⲑⲟⲟⲩ ⲙⲛ̄ⲛⲉⲧⲛⲁⲛⲟⲩⲟⲩ · ⲙⲁⲗⲓⲥⲧⲁ ⲉϥⲣ̄ⲡⲕⲉⲣ̄ϩⲟⲩⲉⲛⲁⲩ ⲉⲣⲟⲕ ⲉⲕⲃⲏⲕ ϩⲛ̄ⲧⲉϩⲓⲏ ⲛ̄ⲧⲉⲕⲁⲛⲟⲙⲓⲁ · ⲙⲛ̄ⲧⲉⲕⲙⲛ̄ⲧⲁⲧⲥⲱⲧⲙ̄ ⲙⲛ̄ⲡⲉⲛϣⲟⲧ ⲙ̄ⲡⲉⲕϩⲏⲧ ⲉⲧⲟ ⲛ̄ϩⲃⲁ ⲁⲩⲱ ⲉⲧⲙⲉϩ ⲛ̄ⲥⲱⲃϩ̄ ·
::
	
	So also is your case, when you were asked, ‘From where are you coming?’ you lied, ‘I did not go anywhere’. You too did not know that the eyes of God look in every place upon the wicked and the good28. In particular he also looks at you the more as you walk in the way of your lawlessness and your disobedience and the hardness of your heart which is distressing and full of leprosy. 

Paragraph 04
------

ⲟⲩⲧⲉ ⲙ̄ⲡⲕ̄ⲣ̄ⲡⲙⲉⲉⲩⲉ ⲙ̄ⲡⲉⲧⲥⲏϩ ϫⲉⲕⲁⲧⲁⲡⲉⲕⲛ̄ϣⲟⲧ ⲇⲉ ⲙⲛ̄ⲡⲉⲕϩⲏⲧ ⲉⲧⲉⲛϥ̄ⲙⲉⲧⲁⲛⲟⲓ̈ ⲁⲛ. ⲉⲕⲥⲱⲟⲩϩ ⲛⲁⲕ ⲉϩⲟⲩⲛ ⲛ̄ⲟⲩⲟⲣⲅⲏ ϩⲙ̄ⲡⲉϩⲟⲟⲩ ⲛ̄ⲧⲟⲣⲅⲏ ⲙⲛ̄ⲡϭⲱⲗⲡ̄ ⲉⲃⲟⲗ ⲙ̄ⲡϩⲁⲡ ⲙ̄ⲙⲉ ⲙ̄ⲡⲛⲟⲩⲧⲉ, ⲡⲁⲓ̈ ⲉⲧⲛⲁⲧⲱⲱⲃⲉ ⲙ̄ⲡⲟⲩⲁ ⲡⲟⲩⲁ ⲕⲁⲧⲁⲛⲉϥϩⲃⲏⲩⲉ ·
::
	
	And you did not remember thatwhich is written, <pb n="p. 25/> ‘Because of your hardness and your impenitent heart you treasure up for yourself wrath in the day of wrath and the revelation of the just judgement of God, who will render to every man according to his works’<pb n="29/>.


Chapter 05
=========
Paragraph 01
------

ⲏ ⲡⲙⲁ ⲉⲛⲧⲁⲕⲃⲱⲕ ⲉϩⲟⲩⲛ ⲉϩⲣⲁϥ ⲉⲩⲥⲱⲃⲉ ⲛ̄ⲥⲱⲕ ⲁⲛ ⲛ̄ⲧⲉⲓ̈ϩⲉ : ⲁⲩⲱ ⲉⲩⲥⲱϣ ⲙ̄ⲙⲟⲕ ⲉⲓⲙⲏⲧⲓ ⲁⲣⲁ ⲙⲛ̄ϩⲏⲧ ⲙ̄ⲙⲟⲟⲩ ⲛ̄ⲧⲉⲕϩⲉ · ⲁⲕⲙⲏⲛ ⲛ̄ⲥⲉⲣ̄ⲡⲕⲉϫⲓⲟⲩⲁ ⲉⲡⲣⲁⲛ ⲙ̄ⲡⲛⲟⲩⲧⲉ, ⲁⲩⲱ ⲛ̄ⲥⲉⲥⲱϣϥ̄ ⲙ̄ⲡⲣⲁⲛ ⲛ̄ⲛⲉⲛⲓⲟⲧⲉ · ⲙⲛ̄ⲛ̄ⲥⲁⲧⲣⲉⲩⲣ̄ϣⲟⲣⲡ̄ ⲛ̄ⲧⲁⲙⲟⲛ ϫⲉⲙ̄ⲡⲱⲣϭⲉ ⲉⲧⲣⲉⲩϫⲓⲟⲩⲁ ⲉⲡⲣⲁⲛ ⲙ̄ⲡⲛⲟⲩⲧⲉ ⲉⲧⲃⲏⲏⲧⲛ̄ · ⲏ ⲛ̄ⲥⲉⲥⲱϣϥ̄ⲡⲣⲁⲛ ⲙ̄ⲡⲉⲛ(ⲥ̄ⲓ̄ⲁ̄)ⲉⲓⲱⲧ ⲉⲧⲃⲉⲧⲉⲛⲙⲛ̄ⲧⲁⲧⲥⲃⲱ ·
::
	
	In the place to which you went, they do not mock you thus and despise you, unless their heart is unlike yours. They still also blaspheme the name of God and despise the name of our fathers after it had already been told us, ‘On no account, then, so let the name of God be blasphemed because of us’<pb n="30/>, and the name of our father be despised because of our ignorance. 

Paragraph 02
------

ⲁⲗⲗⲁ ⲡⲣⲁⲛ ⲙ̄ⲡⲛⲟⲩⲧⲉ ⲥⲙⲁⲙⲁⲁⲧ ⲁⲩⲱ ϥⲟⲩⲁⲁⲃ · ⲁⲩⲱ ⲡⲣⲁⲛ ⲛ̄ⲛⲉⲛⲉⲓⲟⲧⲉ ⲧⲁⲓ̈ⲏⲩ, ⲁⲩⲱ ϥⲟⲩⲁⲁⲃ · ⲁⲗⲗⲁ ⲁⲛⲟⲛ ⲡⲉⲧⲉⲡⲉⲛϩⲟ ⲛⲁⲙⲟⲩϩ ⲛ̄ⲥⲱϣ ⲁⲩⲱ ⲛ̄ⲧⲛ̄ϫⲓϣⲓⲡⲉ ·
::
	
	But the name of God is blessed and holy, and the name of our fathers is honoured and holy, but our faces will burn with ignominy and we shall be put to shame.

Paragraph 03
------

ⲁⲩⲱ ⲛⲉⲛⲉⲓⲟⲧⲉ ⲟⲩⲁⲁⲃ ⲉⲃⲟⲗ ϩⲙ̄ⲡⲉⲛⲥⲛⲟϥ. ⲙⲛ̄ⲡⲉⲛⲕⲣⲓⲙⲁ ⲉⲧⲛⲁⲉⲓ ⲉϩⲣⲁⲓ̈ ⲉϫⲱⲛ · ϫⲉⲁⲩⲣ̄ⲧⲉⲩϭⲟⲙ ⲡⲉⲛⲥⲛⲟϥ. ⲙⲛ̄ⲡⲉⲛⲕⲣⲓⲙⲁ ⲉⲧⲛⲁⲉⲓ ⲉϩⲣⲁⲓ̈ ⲉϫⲱⲛ · ϫⲉⲁⲩⲣ̄ⲧⲉⲩϭⲟⲙ ⲛⲙ̄ⲙⲁⲛ ϩⲛ̄ϩⲱⲃ ⲛⲓⲙ ·  ⲁⲩⲱ ⲁⲩⲣ̄ϣⲣⲡ̄ⲛ̄ⲧⲁⲙⲟⲛ ϩⲛ̄ⲧⲉⲩⲥⲃⲱ ⲉⲧⲙ̄ⲧⲣⲉⲛϩⲉ ⲉϩⲣⲁⲓ̈ ⲉⲡ̄ⲡⲉⲑⲟⲟⲩ, ⲛ̄ⲑⲉ ⲉⲧⲥⲏϩ ϫⲉⲡⲉⲧⲧⲁⲙⲟ ⲁⲛ ⲙ̄ⲡⲉϥϣⲏⲣⲉ ⲛ̄ϣⲟⲣⲡ̄ ⲉⲧⲣⲉϥϩⲁⲣⲉϩ ⲉⲣⲟϥ ⲉⲡ̄ⲡⲉⲑⲟⲟⲩ. ϥⲛⲁⲧⲁⲕⲟ ϩⲛ̄ⲟⲩϣⲥⲛⲉ · 
::
	
	Our fathers are innocent of our blood and our condemnation which shall come upon us, for they did their utmost for us in every respect. And they told us at the outset in their teaching not to fall into evil, as it is written, ‘He who does not tell his son at the outset to guard himself from evil will perish suddenly’ <pb n="31/>.

Paragraph 04
------

ⲁⲛⲟⲛ ⲇⲉ ϩⲛ̄ⲧⲉⲛⲙⲛ̄ⲧⲁⲧⲃⲁⲗ ⲙⲛ̄ⲧⲉⲛⲙⲛ̄ⲧⲁⲧϣⲓⲡⲉ · ⲁⲩⲱ ⲧⲉⲛⲙⲛ̄ⲧⲁⲛⲁⲓⲥⲑⲏⲧⲟⲥ · ⲙ̄ⲡⲛ̄ϯϩⲧⲏⲛ ⲉⲛⲉⲩϣⲁϫⲉ ⲛ̄ⲟⲩⲟⲉⲓⲛ ⲉⲛⲧⲁⲩϩⲟⲛⲟⲩ ⲉⲧⲟⲟⲧⲛ̄. ϣⲁⲛⲧⲛ̄ⲉⲓ ⲉϩⲣⲁⲓ̈ ⲉⲛⲉⲓ̈ⲡⲉⲑⲟⲟⲩ ⲧⲏⲣⲟⲩ ·:
	
::
	
	But we, in our impudence, our shamelessness, and our senselessness, have not paid heed to their words of light which they enjoined upon us, until we have come into all these, evils.

Paragraph 05
------

ⲉⲧⲃⲉⲡⲁⲓ̈ ϯϩⲟⲙⲟⲗⲟⲅⲉⲓ ⲛⲁⲕ ϫⲉⲉⲕϣⲁⲛⲧⲙ̄ⲙⲟϣⲧⲕ̄ ⲛⲅ̄ⲧⲁⲩⲉⲧⲙⲉ ⲁⲩⲱ ⲛⲅ̄ϩⲟⲙⲟⲗⲟⲅⲉⲓ ⲙⲡⲉⲛⲧⲁⲕⲁⲁϥ. ⲁⲩⲱ ⲛⲅ̄ⲕⲟⲧⲕ̄ ⲛⲅ̄ⲁϣⲁ(ⲥ̄ⲓ̄ⲃ̄)ϩⲟⲙ ⲛⲅ̄ⲡⲱϩ ⲙ̄ⲡⲉⲕϩⲏⲧ ⲛ̄ⲛⲉⲕϩⲟⲉⲓⲧⲉ ⲁⲛ · ⲡϭⲱⲛⲧ̄ ⲙ̄ⲡⲛⲟⲩⲧⲉ ⲛⲁⲙⲟⲟϣⲉ ⲛϥ̄ⲣ̄ϩⲱⲃ ⲛⲁⲕ ϩⲛ̄ⲟⲩⲙⲛ̄ⲧϣⲙ̄ⲙⲟ · 
::
	
	Therefore I promise you : if you do not examine yourself and speak the truth and confess what you have done and turn, and sigh- and rend your heart and not your garments <pb n="32/>, the wrath of God will proceed to work upon you strangely <pb n="33/>.


Paragraph 06
------
ⲁⲩⲱ ⲧⲁⲓ̈ ⲧⲉ ⲑⲉⲉⲛⲧⲁⲧⲁⲛⲟⲙⲓⲁ ⲧⲁⲕⲟⲕ ⲁⲩⲱ ⲁⲥⲥⲣⲙ̄ⲣⲱⲙⲕ̄ ⲛ̄ⲑⲉ ⲉⲧⲥⲏϩ ϫⲉⲙ̄ⲡⲁⲣⲁⲛⲟⲙⲓⲁ ϭⲱⲣϭ̄ ⲉⲡⲣⲱⲙⲉ ⲛ̄ⲁⲧⲥⲃⲱ · ⲉⲩϩⲱⲕ ⲇⲉ ⲙ̄ⲡⲟⲩⲁ ⲡⲟⲩⲁ ϩⲛ̄ⲙ̄ⲙⲣ̄ⲣⲉ ⲛ̄ⲛⲉϥⲛⲟⲃⲉ · ϣⲁⲛⲧⲉⲡⲛⲟⲩⲧⲉ ⲙⲉⲥⲧⲱⲕ ⲛϥ̄ⲛⲟϫⲕ̄ ⲉⲃⲟⲗ ϩⲙ̄ⲡⲉϥⲏⲓ̈. ⲛ̄ⲑⲉ ⲉⲛⲧⲁϥϫⲟⲟⲥ ϫⲉϯⲛⲁⲛⲟϫⲟⲩ ⲉⲃⲟⲗ ϩⲙ̄ⲡⲁⲏⲓ̈ · ⲛ̄ϯⲛⲁⲟⲩⲱϩ ⲁⲛ ⲉⲧⲟⲟⲧ ⲉⲙⲉⲣⲓⲧⲟⲩ ·
::
	
	Even so lawlessness has corrupted you and stunned you, as it is written, . ‘Transgressions ensnare the ignorant man and they bind everyone fast in the bonds of his sins’ <pb n="34/>, until God hates you and easts you out of his house, as it has been said, ‘I will east them out of my house, I will not love them any more’ <pb n="35/>.

Paragraph 07
------
ⲁⲩⲱ ⲟⲛ ϣⲁϥϫⲟⲟⲥ ϫⲉⲡⲛⲟⲩⲧⲉ ⲛⲁⲛⲟϫⲟⲩ ⲉⲃⲟⲗ ⲙ̄ⲙⲟϥ ϫⲉⲙ̄ⲡⲟⲩⲥⲱⲧⲙ̄ ⲛ̄ⲥⲱϥ · ⲁⲩⲱ ⲥⲉⲛⲁϣⲱⲡⲉ ⲉⲩⲥⲟⲣⲙ̄ ϩⲛ̄ⲛ̄ϩⲉⲑⲛⲟⲥ :
::
	
	And it is also said, ‘God shall east them out from him because they did not listen to him, and they shall be wanderers among the nations’ [36].


Chapter 06
=========
Paragraph 01
------
ⲉⲧⲃⲉⲡⲁⲓ̈ ⲙⲟⲟϣⲉ ⲛⲁⲕ ⲉⲃⲟⲗ ⲏ ⲛⲏⲧⲛ̄ ⲛ̄ⲣⲱⲙⲉ ⲛ̄ⲥⲛⲟϥ ⲁⲩⲱ ⲛ̄ⲕⲣⲟϥ · ⲁⲩⲱ ⲛ̄ⲣⲱⲙⲉ ⲙ̄ⲡⲁⲣⲁⲛⲟⲙⲟⲥ ⲉⲃⲟⲗ ϩⲛ̄ⲙ̄ⲙⲁ ⲉⲧⲟⲩⲁⲁⲃ ⲙ̄ⲡⲛⲟⲩⲧⲉ ϫⲉⲛⲉⲥⲉⲧⲉⲧⲛ̄ϩⲓⲏ ⲁⲛ ⲙ̄ⲡⲉϥⲙ̄ⲧⲟ ⲉⲃⲟⲗ · 
::
	
	Therefore take yourself off — <pb n="all of/> you bloody <p. 26> and deceitful men and transgressors, from the holy places of God [37], because your way is not pleasant before him.
	
Paragraph 02
------
ⲕⲁⲓ ⲅⲁⲣ ⲡⲉⲧⲟ ⲙ̄ⲡⲟⲛⲏⲣⲟⲥ ⲛⲁϭⲱ ϩⲁⲧⲏϥ ⲁⲛ. ⲟⲩⲧⲉ ⲙ̄ⲡⲁⲣⲁⲛⲟⲙⲟⲥ ⲛⲁⲙⲟⲩⲛ ⲉⲃⲟⲗ ⲁⲛ ⲙ̄ⲡⲉⲙⲧⲟ ⲉⲃⲟⲗ ⲛ̄ⲛⲉϥⲃⲁⲗ · ⲡϫⲟⲉⲓⲥ ⲅⲁⲣ ⲁϥⲙⲉⲥⲧⲉⲟⲩⲟⲛ ⲛⲓⲙ ⲉⲧⲣ̄ϩⲱⲃ ⲉⲧⲁⲛⲟⲙⲓⲁ · ⲁⲩⲱ ϥⲛⲁⲧⲁⲕⲉⲟⲩⲟⲛ ⲛⲓⲙ ⲉⲧϫⲱ ⲙ̄ⲡϭⲟⲗ :
::
	
	For the wicked shall not stay with him, nor shall the transgressors continue before his eyes. For the Lord has hated everyone who works lawlessness and he will destroy everyone who lies [38].

Paragraph 03
------
ⲉⲧⲃⲉⲡⲁⲓ̈ ϭⲉ ⲛⲉⲥⲛⲏⲩ ⲁⲛⲟⲛ ⲧⲏⲣⲛ̄ ϩⲓⲟⲩⲥⲟⲡ ⲉⲓⲧⲉ ⲛⲟϭ ⲉⲓⲧⲉ ⲕⲟⲩⲓ̈, ⲉⲓⲧⲉ ϩⲟⲟⲩⲧ ⲉⲓⲧⲉ ⲥϩⲓⲙⲉ · ⲙ̄ⲡⲣ̄ⲧⲣⲉⲛϯϩⲧⲏⲛ ⲉⲛⲉⲧⲟ ⲛ̄ⲁⲧⲥⲃⲱ ⲛ̄ϩⲏⲧⲛ̄ ⲕⲁⲧⲁⲟⲩⲟⲉⲓϣ ⲙⲛ̄ⲛⲉⲧⲙⲟⲟϣⲉ ϩⲛ̄ⲛ̄ⲟⲩⲱϣ ⲛ̄ⲛⲉⲩϩⲏⲧ. ⲁⲗⲗⲁ ⲙⲁⲣⲛ̄ⲁⲅⲱⲛⲓⲍⲉ ⲉⲛⲉⲓⲣⲉ ⲙ̄ⲡⲙⲉⲉⲩⲉ ⲙ̄ⲡⲉⲛⲧⲁϥϫⲟⲟⲥ ϫⲉⲛⲉⲧⲟ ⲛ̄ⲁⲧⲥⲱⲧⲙ̄ ⲕⲁⲧⲁⲟⲩⲟⲉⲓϣ · ⲙⲉⲣⲉⲗⲁⲁⲩ ⲛ̄ϩⲱⲃ ⲉϥⲥⲟⲩⲧⲱⲛ ϣⲱⲡⲉ ⲛⲁⲩ · ⲁⲗⲗⲁ ⲉϣⲁⲩϩⲩⲡⲟⲙⲓⲛⲉ ⲉϩⲉⲛⲉⲃⲁⲧⲉ ⲉⲩϣⲟⲩⲉⲓⲧ ϩⲙ̄ⲡⲉⲓ̈ⲕⲟⲥⲙⲟⲥ :
::
	
	Therefore, brethren, all of us together, whether great or small, whether man or woman, do not let us pay heed to those who are ignorant time after time among us and those who walk after their hearts’ desire, but let us strive, remembering that which has been said [39], ‘To those who are disobedient time after time no right thing happens, but they endure months of vanity [40] in this world’


Paragraph 04
------
ⲁⲩⲱ ⲟⲛ ⲡⲁⲡⲟⲥⲧⲟⲗⲟⲥ ϫⲱ ⲙ̄ⲙⲟⲥ ϫⲉⲉϣϫⲉ ϩⲣⲁⲓ̈ ϩⲙ̄ⲡⲉⲓ̈ⲱⲛϩ ⲙ̄ⲙⲁⲧⲉ ⲉⲛⲛⲁϩⲧⲉ ϩⲙ̄ⲡⲉⲭ̄ⲥ̄ · ⲉⲓ̈ⲉ ⲁⲛⲟⲛ ϩⲉⲛⲉⲃⲓⲏⲛ ⲉϩⲟⲩⲉⲣⲱⲙⲉ ⲛⲓⲙ :
::
	
	Moreover the apostle says, ‘If in this life only we believe in Christ, then we are more miserable than all men’ [41].

Paragraph 05
------

ⲙⲏⲡⲟⲧⲉ ⲟⲛ ⲛ̄ⲧⲉⲛⲉⲛⲉⲓⲟⲧⲉ ϫⲓϩⲁⲡ ⲛⲙ̄ⲙⲁⲛ ⲛ̄ⲑⲉ ⲉⲛⲧⲁⲩϫⲟⲟⲥ ϫⲉⲉⲧⲓ ⲟⲛ ϩⲏⲗⲓⲁⲥ ϣⲟⲟⲡ ⲧⲉⲛⲟⲩ ⲉⲧⲣⲉϥϫⲓϩⲁⲡ ⲛⲙ̄ⲙⲁⲛ ⲉϥϫⲱ ⲙ̄ⲙⲟⲥ ϫⲉϣⲁⲧⲛⲁⲩ ⲡⲓ̄ⲏ̄ⲗ̄ ⲕϫⲟⲩϩⲉ ϩⲓⲧⲟⲩⲉⲣⲏⲧⲉ ⲥⲛ̄ⲧⲉ. ⲏ ⲡⲛⲟⲩⲧⲉ ⲡⲛⲟⲩⲧⲉ · ⲏ ⲧⲃⲁϩⲁⲗ · ⲧⲃⲁϩⲁⲗ ·

Paragraph 06
------
ⲉϣϫⲉ ⲛ̄ⲉⲛⲧⲟⲗⲏ ϭⲉ ⲛ̄ⲛⲉⲛⲉⲓⲟⲧⲉ ⲛⲉⲧⲥⲙⲟⲛⲧ̄ ⲛ̄ⲛⲁϩⲣⲁⲛ · ⲉⲓ̈ⲉ ⲙⲁⲣⲛ̄ⲙⲟⲟϣⲉ ⲛ̄ϩⲏⲧⲟⲩ ϩⲛ̄ⲟⲩϩⲏⲧ ⲉϥⲥⲟⲩⲧⲱⲛ ⲉⲃⲟⲗ ⲙⲛ̄ⲟⲩⲙⲛ̄ⲧⲁⲧⲛⲟⲃⲉ · ⲉϣϫⲉ ⲡⲟⲩⲱϣ ⲟⲛ ⲙ̄ⲡⲉⲛϩⲏⲧ ⲡⲉⲧⲥⲟⲩⲧⲱⲛ ⲛ̄ⲛⲁϩⲣⲁⲛ · ⲉⲓ̈ⲉ ⲙⲁⲣⲛ̄ⲃⲱⲕ ⲉⲡⲙⲁ ⲉⲧⲛ̄ⲛⲁϭⲛ̄ⲡⲟⲩⲱϣ ⲟⲛ ⲙ̄ⲡⲉⲛϩⲏⲧ ⲡⲉⲧⲥⲟⲩⲧⲱⲛ ⲛ̄ⲛⲁϩⲣⲁⲛ · ⲉⲓ̈ⲉ ⲙⲁⲣⲛ̄ⲃⲱⲕ ⲉⲡⲙⲁ ⲉⲧⲛ̄ⲛⲁϭⲛ̄ⲡⲟⲩⲱϣ ⲙ̄ⲡⲉⲛϩⲏⲧ ⲙ̄ⲙⲁⲩ ϩⲛ̄ⲟⲩⲡⲁⲣⲣⲏⲥⲓⲁ · ⲡⲉⲓ̈ⲙⲁ ⲅⲁⲣ ⲡⲏⲓ̈ ⲙ̄ⲡⲛⲟⲩⲧⲉ ⲡⲉ ⲁⲩⲱ ⲡⲙⲁ ⲛ̄ⲉⲗⲟⲟⲗⲉ ⲛ̄ⲛⲉⲧⲟⲩⲁⲁⲃ ⲡⲉ : 

Paragraph 07
------
ⲙⲏⲡⲟⲧⲉ ⲟⲛ ⲛ̄ⲧⲉⲡϣⲁϫⲉ ⲉⲧⲥⲏϩ ϫⲟⲟⲥ ⲛⲁⲛ ⲕⲁⲧⲁⲡⲉⲛⲙ̄ⲡϣⲁ ϫⲉⲛ̄ⲟⲩⲗⲁⲟⲥ ⲅⲁⲣ ⲁⲛ ⲡⲉ ⲉⲟⲩⲛ̄ⲧⲁϥ ⲛ̄ⲧⲙⲛ̄ⲧⲣⲙ̄ⲛ̄ϩⲏⲧ · ⲉⲧⲃⲉⲡⲁⲓ̈ ⲛ̄ⲛⲉⲡⲉⲛⲧⲁϥⲧⲁⲙⲓⲟⲟⲩ ϣⲛ̄ϩⲧⲏϥ ⲉϫⲱⲟⲩ · ⲁⲩⲱ ⲛ̄ⲛⲉϥⲛⲁ ⲛⲁⲩ ⲛ̄ϭⲓⲡⲉⲛⲧⲁϥⲡⲗⲁⲥⲥⲉ ⲙ̄ⲙⲟⲟⲩ · 


Chapter 07
=========
Paragraph 01
------
ⲁⲗⲗⲁ ⲙⲁⲣⲛ̄ⲥⲱⲧⲙ̄ ⲛ̄ⲥⲁⲡⲉⲧϫⲱ ⲙ̄ⲙⲟⲥ ϫⲉϫⲓⲥⲃⲱ ⲉⲣ̄ⲧⲇⲓⲕⲁⲓⲟⲥⲩⲛⲏ ⲛⲉⲧⲟⲩⲏϩ ϩⲓϫⲙ̄ⲡⲕⲁϩ. ⲁⲡⲁⲥⲉⲃⲏⲥ ⲅⲁⲣ ⲱϫⲛ̄ · 

Paragraph 02
------
ⲁⲩⲱ ⲛ̄ⲧⲛ̄ⲣ̄ⲙ̄ⲡϣⲁ ⲛ̄ϫⲟⲟⲥ ϫⲉⲡϫⲟⲓ̈ⲥ ⲡⲛⲟⲩⲧⲉ ⲙⲁ ⲛⲁⲛ ⲛ̄ⲟⲩⲉⲓⲣⲏⲛⲏ · ⲁⲕⲧⲟⲟⲃⲟⲩ ⲅⲁⲣ ⲛⲁⲛ ⲧⲏⲣⲟⲩ ⲕⲁⲧⲁⲛⲉⲛϩⲃⲏⲩⲉ · ⲡϫⲟⲉⲓⲥ ⲡⲉⲛⲛⲟⲩⲧⲉ ⲕⲁⲁⲛ ⲛⲁⲕ · ⲡϫⲟⲉⲓⲥ ⲛ̄ⲧⲛ̄ⲥⲟⲟⲩⲛ ⲁⲛ ⲛ̄ⲕⲉⲟⲩⲁ ⲛ̄ⲃⲗ̄ⲗⲁⲕ · ⲧⲛ̄ⲧⲁⲩⲟ ⲙ̄ⲡⲉⲕⲣⲁⲛ · ⲛⲉⲧⲙⲟⲟⲩⲧ ⲇⲉ ϩⲙ̄ⲡⲛⲟⲃⲉ, ⲛ̄ⲛⲉⲩⲛⲁⲩ ⲉⲡⲱⲛϩ̄. ⲁⲩⲱ ⲛ̄ⲛⲉⲛⲥⲁⲉⲓⲛ ⲧⲱⲟⲩⲛ : 

Paragraph 03
-------
ⲉⲧⲉⲛⲁⲓ̈ ⲛⲉ ⲛⲉⲛⲧⲁϥϫⲟⲟⲥ ⲉⲧⲃⲏⲏⲧⲟⲩ ϫⲉⲛ̄ⲧⲱⲧⲛ̄ ⲇⲉ ⲛ̄ⲧⲉⲧⲛ̄ϩⲉⲛⲥⲁⲉⲓⲛ ⲛ̄ⲣⲉϥϫⲓ ⲛϭⲟⲛⲥ̄ · ⲁⲩⲱ ⲛ̄ⲣⲉϥⲧⲁⲗϭⲟ ⲛ̄ⲛⲉⲧϩⲟⲟⲩ ⲧⲏⲣⲟⲩ · ⲁⲩⲱ ⲟⲛ ⲉⲧⲉⲛⲁⲓ̈ ⲛⲉ ⲛ̄ⲣⲉϥⲧⲁⲕⲉϩⲏⲧ ⲙⲛ̄ⲛⲉⲧⲉⲝⲁⲡⲁⲧⲁ ⲛ̄ⲛ̄ϩⲏⲧ ⲛ̄ⲃⲁⲗ ϩⲏⲧ · ⲙⲛ̄ⲛⲉⲧⲙⲟⲟϣⲉ ϩⲛ̄ⲟⲩϩⲏⲧ ⲙ̄ⲙⲛ̄ⲧϣⲙ̄ⲙⲟ ⲙⲛ̄ϩⲉⲛⲙⲛ̄ⲧⲫⲗⲩⲁⲣⲟⲥ ⲙⲛ̄ⲟⲩϭⲓⲛϣⲁϫⲉ ⲉⲥⲥⲙⲟⲛⲧ̄ ⲁⲛ. ⲉⲩϫⲟⲥⲉ ⲛ̄ϩⲏⲧ ⲉⲓ̈ⲕⲏ ϩⲓⲧⲙ̄ⲡϩⲏⲧ ⲛ̄ⲧⲉⲩⲥⲁⲣⲝ̄ ⲛⲁⲓ̈ ⲉⲧⲉⲛ̄ϣϣⲉ ⲁⲛ ϩⲟⲗⲱⲥ ⲉⲧⲣⲉⲩϣⲱⲡⲉ ⲛ̄ⲛ̄ⲣⲱⲙⲉ ⲙ̄ⲡⲛⲟⲩⲧⲉ · ⲙⲁⲗⲓⲥⲧⲁ ⲁⲛ ⲟⲛ ⲙ̄ⲙⲟⲛⲁⲭⲟⲥ ·

Paragraph 04
------

ⲉⲛⲉⲛⲉⲓⲣⲉ ⲅⲁⲣ ⲙ̄ⲡⲙⲉⲉⲩⲉ ⲛ̄ⲑⲉ ⲉⲧⲛ̄ⲛⲁⲧⲱⲙⲧ̄ ⲉⲡⲛⲟⲩⲧⲉ ⲙ̄ⲙⲟⲥ · ⲁⲩⲱ ⲛ̄ⲑⲉ ⲉⲧⲛ̄ⲛⲁⲁϩⲉⲣⲁⲧⲛ̄ ⲉⲡⲃⲏⲙⲁ ⲙ̄ⲡⲉⲭ̄ⲥ̄ ⲛ̄ⲧⲛ̄ϫⲓ ⲡⲟⲩⲁ ⲡⲟⲩⲁ ⲕⲁⲧⲁⲛⲉϥϩⲃⲏⲩⲉ · ⲛⲉⲛⲛⲁϯⲧⲱⲛ ⲁⲛ ⲡⲉ ϩⲛ̄ⲟⲩⲙⲛ̄ⲧϫⲁⲥⲓϩⲏⲧ ⲙⲛ̄ⲛⲉⲧⲧⲏϣ ⲛⲁⲛ ⲉⲧϥⲓ ⲙ̄ⲡⲉⲛⲣⲟⲟⲩϣ ϩⲛ̄ⲟⲩⲙⲛ̄ⲧϫⲁⲣⲃⲁⲗ · ⲟⲩⲧⲉ ⲛⲉⲛⲛⲁϯ ⲁⲛ ⲡⲉ ⲙⲛ̄ⲛⲉⲛⲥⲛⲏⲩ ϩⲛ̄ⲟⲩⲙⲟⲥⲧⲉ · ⲟⲩⲧⲉ ⲛⲉⲛⲛⲁⲙⲟⲕⲙⲉⲕ ⲁⲛ ⲡⲉ ⲉⲡⲡⲉⲑⲟⲟⲩ ⲉϩⲟⲩⲛ ⲉⲛⲉⲛⲉⲣⲏⲩ ·

Paragraph 05
------
ⲏ ⲉⲛⲉⲛⲉⲓⲣⲉ ⲙ̄ⲡⲙⲉⲉⲩⲉ ⲛ̄ⲑⲉ ⲉⲧⲟⲩⲛⲁⲕⲟⲗⲁⲍⲉ ⲙ̄ⲙⲟⲛ ⲙ̄ⲙⲟⲥ ϩⲣⲁⲓ̈ ϩⲛ̄ⲁⲙⲛ̄ⲧⲉ ⲛⲉⲛⲛⲁⲙⲉⲉⲩⲉ ⲁⲛ ⲡⲉ ⲉⲕⲁⲕⲓⲁ ⲉϩⲟⲩⲛ ⲉⲡⲉⲧϩⲓⲧⲟⲩⲱⲛ ϩⲛ̄ⲟⲩⲙⲛ̄ⲧⲛⲁ̄ϣⲧ̄ϩⲏⲧ ⲙⲛ̄ⲟⲩⲙⲟⲥⲧⲉ · ⲟⲩⲧⲉ ⲛⲉⲛⲛⲁϫⲱϩⲙ̄ ⲁⲛ ⲡⲉ ⲙ̄ⲡⲉⲛⲥⲱⲙⲁ · ⲁⲩⲱ ⲛⲉⲛⲛⲁⲧⲁⲕⲟ ⲁⲛ ⲟⲛ ⲡⲉ ⲙ̄ⲡϩⲏⲧ ⲛ̄ⲛⲉⲛⲉⲣⲏⲩ ⲉⲛⲥⲱⲕ ⲙ̄ⲙⲟⲟⲩ ⲉⲡⲁϩⲟⲩ ϩⲛ̄ⲟⲩⲙⲛ̄ⲧϭⲱⲃ · ⲁⲩⲱ ⲧⲁⲓ̈ ⲧⲉ ⲑⲉ ⲉⲧⲛ̄ⲛⲁ ⲉⲛⲛⲏⲩ ϩⲙ̄ⲡⲙⲉⲉⲩⲉ ⲙ̄ⲡⲉⲛϩⲏⲧ ⲉⲧϩⲟⲟⲩ ⲙⲛ̄ⲡϣⲉⲉⲓ ⲙ̄ⲡⲟⲛⲏⲣⲟⲛ :


Chapter 08
=========
Paragraph 01
------
ⲉⲧⲃⲉⲡⲁⲓ̈ ϭⲉ ⲛⲉⲥⲛⲏⲩ ⲙⲁⲣⲛ̄ⲥⲁϩⲱⲛ ⲉⲃⲟⲗ ⲛ̄ⲛⲉⲓ̈ϩⲃⲏⲩⲉ ⲉⲧⲥⲙⲟⲛⲧ̄ ⲁⲛ · ⲧⲛ̄ⲛⲁⲟⲩⲱ ⲅⲁⲣ ⲛ̄ⲧⲛ̄ⲣ̄ϩⲧⲏⲛ · ⲁⲩⲱ ⲛ̄ⲧⲛ̄ⲡⲱϩ ⲙ̄ⲡⲉⲛϩⲏⲧ ⲉⲙⲛ̄ⲡⲉⲧⲛⲁⲥⲱⲧⲙ̄ ⲉⲣⲟⲛ · 

Paragraph 02
------
ⲉⲧⲓ ⲅⲁⲣ ⲕⲉⲕⲟⲩⲓ̈ ⲡⲉ . ⲉⲧⲓ ⲕⲉⲕⲟⲩⲓ̈ ⲡⲉ . ϭⲱϣⲧ̄ ⲉⲃⲟⲗ ϩⲏⲧⲥ̄ ⲛ̄ⲟⲩⲑⲗⲓⲯⲓⲥ , ⲉϫⲛ̄ⲟⲩⲑⲗⲓⲯⲓⲥ · ⲁⲩⲱ ⲉⲧⲓ ⲕⲉⲕⲟⲩⲓ̈ ⲡⲉ , ⲉⲧⲓ ⲕⲉⲕⲟⲩⲓ̈ ⲡⲉ . ϭⲱϣⲧ̄ ⲉⲃⲟⲗ ϩⲏⲧⲥ̄ ⲛ̄ⲟⲩϩⲉⲗⲡⲓⲥ ⲉϫⲛ̄ⲟⲩϩⲉⲗⲡⲓⲥ ·

Paragraph 03
------
ⲏ ⲉⲛⲛⲁⲡⲱⲧ ⲉϩⲟⲩⲛ ⲉϩⲣⲁϥ ⲙ̄ⲡⲉⲧⲡⲏⲧ ⲉϩⲟⲩⲛ ⲉϩⲣⲁⲛ ⲛ̄ⲥⲛⲏⲩ . ⲛⲁⲙⲉ ⲙⲟⲅⲓⲥ ⲛ̄ⲧⲛ̄ⲁⲅⲱⲛⲓⲍⲉ ϩⲛ̄ⲧⲉⲛϭⲟⲙ ⲧⲏⲣⲥ̄ ϣⲁⲛⲧⲛ̄ⲣ̄ⲃⲟⲗ · ⲉϣⲱⲡⲉ ⲟⲩⲛ̄ϭⲟⲙ ⲙ̄ⲙⲱⲧⲛ̄ ⲉϥⲓ ⲉϩⲣⲁⲓ̈ ϩⲁϩⲉⲛⲕⲟⲗⲁⲥⲓⲥ ⲙⲛ̄ⲟⲩⲕⲱϩⲧ̄ ⲉⲙⲉϥⲱϣⲙ̄ · ⲙⲛ̄ⲟⲩϥⲛ̄ⲧ ⲉⲙⲉϥⲛ̄ⲕⲟⲧⲕ̄ . ⲛ̄ⲧⲱⲧⲛ̄ ⲉⲧⲥⲟⲟⲩⲛ · ⲁⲛⲟⲛ ⲙⲛ̄ϭⲟⲙ ⲙ̄ⲙⲟⲛ :

Paragraph 04
------
ⲡⲛⲟⲩⲧⲉ ϭⲉ ⲁⲩⲱ ⲡⲉⲛϫⲟⲉⲓⲥ ⲓ̄ⲥ̄ ⲡϣⲁⲛϩⲧⲏϥ ⲛ̄ⲛⲁⲏⲧ · ⲉϥⲛⲁ ⲛ̄ⲧⲉⲛⲙⲛ̄ⲧⲉⲃⲓⲏⲛ · ⲙⲛ̄ⲧⲉⲛⲙⲛ̄ⲧⲧⲁⲗⲁⲓⲡⲱⲣⲟⲥ · ⲁⲩⲱ ⲉϥⲉϣⲛ̄ϩⲧⲏϥ ϩⲁⲧⲉⲛⲙⲛ̄ⲧϩⲏⲕⲉ · ⲙⲛ̄ⲧⲉⲛⲙⲛ̄ⲧϭⲱⲃ · ⲛⲓⲙ ⲅⲁⲣ ⲡⲉ ⲡⲕⲉⲛⲟⲩⲧⲉ ⲛ̄ⲃⲗ̄ⲗⲁϥ ⲉϥϥⲓ ⲙ̄ⲙⲁⲩ ⲛ̄ⲛ̄ⲁⲛⲟⲙⲓⲁ ⲁⲩⲱ ⲉϥⲱⲃϣ̄ ⲙ̄ⲙⲟϥ ⲉⲛⲙⲛ̄ⲧϣⲁϥⲧⲉ ⲛ̄ⲛ̄ⲥⲉⲉⲡⲉ ⲛ̄ⲧⲉϥⲕⲗⲏⲣⲟⲛⲟⲙⲓⲁ :

Paragraph 05
------
ⲉⲧⲃⲉⲡⲁⲓ̈ ⲕⲁⲧⲁⲑⲉ ⲉⲛⲧⲁⲩϫⲟⲟⲥ , ⲁⲙⲏⲉⲓⲧⲛ̄ ⲛ̄ⲧⲛ̄ⲡⲁϩⲧⲛ̄ ⲛ̄ⲧⲛ̄ⲟⲩⲱϣⲧ̄ ⲛⲁϥ ⲛ̄ⲧⲛ̄ⲣⲓⲙⲉ ⲙ̄ⲡⲉⲙⲧⲟ ⲉⲃⲟⲗ ⲙ̄ⲡϫⲟⲉⲓⲥ ⲡⲉⲛⲧⲁϥⲧⲁⲙⲓⲟⲛ ϫⲉⲛ̄ⲧⲟϥ ⲡⲉ ⲡⲉⲛⲛⲟⲩⲧⲉ , ⲁⲩⲱ ⲁⲛⲟⲛ ⲁⲛⲟⲛ ⲡⲉϥⲗⲁⲟⲥ ⲁⲩⲱ ⲛⲉⲥⲟⲟⲩ ⲛ̄ⲧⲉϥϭⲓϫ · ⲁⲛⲟⲛ ⲅⲁⲣ ⲁⲛⲟⲛ ⲡⲉϥⲧⲁⲙⲓⲟ ⲉⲁϥⲥⲟⲧⲛ̄ ϩⲙ̄ⲡⲉⲭ̄ⲥ̄ ⲓ̄ⲥ̄ ⲉϫⲛ̄ϩⲉⲛϩⲃⲏⲟⲩⲉ ⲉⲛⲁⲛⲟⲩⲟⲩ , ⲛⲁⲓ̈ ⲉⲛⲧⲁⲡⲛⲟⲩⲧⲉ ϣⲣⲡ̄ⲥⲃ̄ⲧⲱⲧⲟⲩ , ϫⲉⲕⲁⲥ ⲉⲛⲉⲙⲟⲟϣⲉ ϩⲣⲁⲓ̈ ⲛ̄ϩⲏⲧⲟⲩ :


Chapter 09
=========
Paragraph 01
------
ⲧⲉⲛⲟⲩ ϭⲉ ⲛⲉⲥⲛⲏⲩ ⲙⲁⲣⲛ̄ⲥⲁϩⲱⲛ ⲉⲃⲟⲗ ⲛ̄ⲛⲓⲙⲓϣⲉ ⲙⲛ̄ⲛⲓϯⲧⲱⲛ ⲙⲛ̄ⲛⲓⲙⲟⲥⲧⲉ ⲉⲡϫⲓⲛϫⲏ · ⲛ̄ⲥⲉϯϩⲏⲩ ⲅⲁⲣ ⲁⲛ , ⲁⲩⲱ ⲥⲉϣⲟⲩⲉⲓⲧ · ⲙⲏⲡⲟⲧⲉ ⲛ̄ⲥⲉϫⲟⲟⲥ ⲛⲁⲛ ϩⲱⲱⲛ ϫⲉϩⲉⲛⲉⲃⲟⲗ ⲧⲱⲛ ⲛⲉ ⲛⲓⲡⲟⲗⲉⲙⲟⲥ ⲙⲛ̄ⲛⲓⲙⲓϣⲉ ⲉⲧⲛ̄ϩⲏⲧⲧⲏⲩⲧⲛ̄ · ⲙⲏ ⲛ̄ϩⲉⲛⲉⲃⲟⲗ ⲁⲛ ⲛⲉ ϩⲛ̄ⲛⲉⲧⲛ̄ϩⲏⲇⲟⲛⲏ ⲛⲁⲓ̈ ⲉⲧⲥⲧⲣⲁⲧⲉⲩⲉ ϩⲛ̄ⲛⲉⲧⲛ̄ⲙⲉⲗⲟⲥ · ⲧⲉⲧⲛ̄ⲉⲡⲓⲑⲩⲙⲉⲓ . ⲁⲩⲱ ⲙⲛ̄ⲧⲏⲧⲛ̄ · ⲧⲉⲧⲛ̄ⲙⲓϣⲉ , ⲁⲩⲱ ⲧⲉⲧⲛ̄ⲣ̄ⲡⲟⲗⲉⲙⲟⲥ, ⲙ̄ⲙⲛ̄ⲧⲏⲣⲛ̄ ⲙ̄ⲙⲁⲩ ϫⲉⲛ̄ⲧⲉⲧⲛ̄ⲁⲓⲧⲉⲓ ⲁⲛ · ⲧⲉⲧⲛ̄ⲁⲓⲧⲉⲓ , ⲁⲩⲱ ⲛ̄ⲧⲉⲧⲛ̄ϫⲓ ⲁⲛ · ϫⲉⲧⲉⲧⲛ̄ⲁⲓⲧⲉⲓ ⲕⲁⲕⲱⲥ · ϫⲉⲕⲁⲥ ⲉⲧⲉⲧⲛⲉϫⲟⲟⲩ ⲉⲃⲟⲗ ϩⲛ̄ⲛⲉⲧⲛ̄ϩⲏⲇⲟⲛⲏ · 

Paragraph 02
------
ⲙⲏⲡⲱⲥ ⲟⲛ ⲛ̄ⲥⲉϫⲟⲟⲥ ⲛⲁⲛ ⲙⲛ̄ⲛ̄ⲥⲁⲧⲣⲉⲩϯⲥⲃⲱ ⲛⲁⲛ ϫⲉⲡϫⲟⲉⲓⲥ ⲛⲉⲕⲃⲁⲗ ϭⲱϣⲧ̄ ⲉⲩⲡⲓⲥⲧⲓⲥ · ⲁⲕⲙⲁⲥⲧⲓⲅⲟⲩ ⲙ̄ⲙⲟⲟⲩ , ⲁⲩⲱ ⲙ̄ⲡⲟⲩⲙ̄ⲕⲁϩ · ⲁⲕⲟϫⲛⲟⲩ , ⲁⲩⲱ ⲙ̄ⲡⲟⲩⲟⲩⲱϣ ⲉϣⲱⲡ ⲉⲣⲟⲟⲩ ⲛ̄ⲧⲉⲥⲃⲱ · ⲁⲩⲧⲁϫⲣⲉⲛⲉⲩϩⲟ ⲉⲩϩⲟⲩⲉⲟⲩⲡⲉⲧⲣⲁ · ⲁⲩⲱ ⲙ̄ⲡⲛⲟⲩⲟⲩⲱϣ ⲉⲕⲧⲟⲟⲩ ·

Paragraph 03
------
ⲁⲛⲟⲕ ϩⲱ ⲁⲓ̈ϫⲟⲟⲥ ϫⲉⲙⲉϣⲁⲕ ϩⲉⲛϩⲏⲕⲉ ⲛⲉ ⲉⲃⲟⲗ ϫⲉⲙ̄ⲡⲟⲩϭⲙ̄ϭⲟⲙ ϫⲉⲙ̄ⲡⲟⲩⲥⲟⲩⲛ̄ⲧⲉϩⲓⲏ ⲙ̄ⲡϫⲟⲉⲓⲥ ⲁⲩⲱ ⲡϩⲁⲡ ⲙ̄ⲡⲛⲟⲩⲧⲉ · ϯⲛⲁⲃⲱⲕ ⲇⲉ ⲛ̄ⲛⲁϩⲣⲛ̄ⲛⲉⲧⲉⲟⲩⲛ̄ϭⲟⲙ ⲙ̄ⲙⲟⲟⲩ , ⲧⲁϣⲁϫⲉ ⲛⲙ̄ⲙⲁⲩ , ϫⲉⲛ̄ⲧⲟⲟⲩ ⲁⲩⲥⲟⲩⲛ̄ⲧⲉϩⲓⲏ ⲙ̄ⲡϫⲟⲉⲓⲥ , ⲙⲛ̄ⲡϩⲁⲡ ⲙ̄ⲡⲛⲟⲩⲧⲉ ·

Paragraph 04
------
ⲁⲩⲱ ⲉⲓⲥϩⲏⲏⲧⲉ ⲛ̄ⲧⲟⲟⲩ ϩⲓⲟⲩⲥⲟⲡ ⲁⲩⲟⲩⲱϣϥ̄ ⲙ̄ⲡⲛⲁϩⲃⲉϥ ⲁⲩⲱ ⲁⲩⲥⲱⲗⲡ ⲛ̄ϩⲉⲛⲙⲣ̄ⲣⲉ · ⲉⲧⲃⲉⲡⲁⲓ̈ ⲁϥϥⲱϭⲉ ⲉⲣⲟⲟⲩ ⲛ̄ϭⲓⲟⲩⲙⲟⲩⲓ̈ ⲉⲃⲟⲗ ϩⲙ̄ⲡⲙⲁ ⲛ̄ϣⲏⲛ ⲉⲧⲉⲡⲇⲓⲁⲃⲟⲗⲟⲥ ⲡⲉ · ⲁⲩⲱ ⲟⲩⲟⲩⲱⲛϣ̄ ⲁϥϥⲟⲧⲟⲩ ⲉⲃⲟⲗ ϣⲁϩⲣⲁⲓ̈ ⲉⲛⲉⲩⲏⲓ̈ : ⲁⲩⲱ ⲟⲩⲡⲁⲣⲇⲁⲗⲓⲥ ⲁⲥϩⲱⲣⲕ̄ ϩⲓⲣⲛ̄ⲛⲉⲩⲡⲟⲗⲉⲓⲥ · ⲟⲩⲟⲛ ⲛⲓⲙ ⲉⲧⲛⲏⲩ ⲉⲃⲟⲗ ⲛ̄ϩⲏⲧⲟⲩ ⲥⲉⲛⲁϭⲟⲡⲟⲩ ϫⲉⲁⲩⲧⲁϣⲟ ⲛ̄ⲛⲉⲩⲙⲛ̄ⲧϣⲁϥⲧⲉ · ⲁⲩϭⲙϭⲟⲙ ϩⲛ̄ⲛⲉⲩⲕⲧⲟ ⲉⲃⲟⲗ ⲉⲧⲉⲡⲇⲓⲁⲃⲟⲗⲟⲥ ⲇⲉ ⲟⲛ ⲡⲉ , ⲁⲩⲱ ⲡⲥⲁⲧⲁⲛⲁⲥ ⲙⲛ̄ⲛⲉϥⲇⲁⲓⲙⲱⲛ 


Paragraph 05
------
ⲡⲁⲓ̈ ⲉⲛⲧⲁⲩϫⲟⲟⲥ ⲉⲧⲃⲏⲏⲧϥ̄ ϫⲉϥⲙⲟⲟϣⲉ ⲉϥⲗ̄ϩⲏⲙ ⲛ̄ⲑⲉ ⲛ̄ⲛⲓⲙⲟⲩⲓ̈ ⲉϥϣⲓⲛⲉ ⲛⲥⲁⲱⲙⲕ̄ ⲛ̄ⲛⲉⲛⲯⲩⲭⲏ ⲛ̄ⲧⲁⲗⲁⲓⲡⲱⲣⲟⲥ ϫⲉⲙ̄ⲡⲛ̄ⲟⲩⲁϩⲛ̄ⲛ̄ⲥⲁⲡⲛⲟⲩⲧⲉ ϩⲛ̄ⲟⲩⲥⲟⲟⲩⲧⲛ̄ ⲉⲧⲣⲉⲛⲥⲟⲩⲛ̄ⲧⲉϩⲓⲏ ⲙ̄ⲡϫⲟⲉⲓⲥ ⲙⲛ̄ⲡϩⲁⲡ ⲙ̄ⲡⲛⲟⲩⲧⲉ ·


Chapter 10
=========
Paragraph 01
-------
ⲉⲧⲃⲉⲡⲁⲓ̈ ⲟⲛ ϣⲁϥϫⲟⲟⲥ ϫⲉⲁⲧⲡⲉ ϣⲧⲟⲣⲧⲣ̄ ⲉϫⲙ̄ⲡⲉⲓ̈ϩⲱⲃ ⲁⲩⲱ ⲁⲡⲕⲁϩ ⲥⲧⲱⲧ ⲉⲙⲁⲧⲉ ⲡⲉϫⲉⲡϫⲟⲉⲓⲥ · ϫⲉϩⲱⲃ ⲥⲛⲁⲩ ⲉⲩϩⲟⲟⲩ ⲁϥⲁⲁⲩ ⲛ̄ϭⲓⲡⲁⲗⲁⲟⲥ ⲁⲩⲕⲁⲁⲧ ⲛ̄ⲥⲱⲟⲩ ⲧⲡⲏⲅⲏ ⲙⲙⲟⲟⲩ ⲛⲱⲛϩ̄ ⲁⲩϣⲓⲕⲉ ⲛⲁⲩ ⲛ̄ϩⲉⲛϣⲏⲓ̈ ⲉⲩⲟⲩⲟϭⲡ̄ ⲉⲛⲥⲉⲛⲁϣⲁⲙⲁϩⲧⲉ ⲁⲛ ⲙ̄ⲡⲙⲟⲟⲩ · 

Paragraph 02
-------
ⲉⲧⲉⲡⲁⲓ̈ ⲡⲉ ϫⲉⲁⲛⲕⲱ ⲛ̄ⲥⲱⲛ ⲛ̄ⲧⲉⲥⲃⲱ ⲙ̄ⲙⲉ · ⲁⲩⲱ ⲁⲛⲟⲩⲁϩⲛ̄ ⲛ̄ⲥⲁⲧⲉⲛⲥⲃⲱ ⲙ̄ⲙⲓⲛ ⲙ̄ⲙⲟⲛ · ⲉⲧⲉⲛⲉⲛⲟⲩⲱϣⲛⲉ ⲙ̄ⲡⲟⲛⲏⲣⲟⲛ · ⲉⲃⲟⲗ ϫⲉⲙ̄ⲡⲛⲁⲙⲁϩⲧⲉ ⲙ̄ⲡⲉⲛϩⲏⲧ ⲉⲧⲛⲁⲛⲟⲩϥ ⲛ̄ⲧⲁⲣⲭⲏ ⲉⲛⲧⲁⲛⲉⲓ ⲉϩⲟⲩⲛ ⲙⲛ̄ⲧⲉⲛⲙⲛ̄ⲧⲣⲉϥϣⲡ̄ϩⲙⲟⲧ ⲙⲛ̄ⲡⲉⲛⲑⲃ̄ⲃⲓⲟ · ⲕⲁⲧⲁⲡⲉⲧⲥⲏϩ ϫⲉⲁⲛϭⲱⲡⲉ ⲅⲁⲣ ⲉⲡⲉⲭ̄ⲥ̄ , ⲉϣⲱⲡⲉ ⲉⲛϣⲁⲛⲁⲙⲁϩⲧⲉ ⲛ̄ⲧⲁⲣⲭⲏ ⲙ̄ⲡⲧⲁϫⲣⲟ ⲉⲥⲧⲁϫⲣⲏⲩ ϣⲁⲃⲟⲗ · 

Paragraph 03
-------
ϩⲙ̄ⲡⲁⲓ̈ ⲅⲁⲣ ⲉϣⲁϥϫⲟⲟⲥ ⲉϥϭⲛ̄ⲁⲣⲓⲕⲉ ⲉⲣⲟⲛ ϩⲙ̄ⲡⲧⲣⲉⲡⲉⲛϩⲏⲧ ϣⲓⲃⲉ ⲛⲧⲛ̄ⲣⲓⲕⲉ ⲉⲡⲡⲉⲑⲟⲟⲩ · ϫⲉⲁⲛⲟⲕ ⲇⲉ ⲁⲓ̈ⲧⲟϭⲉ ⲛ̄ⲟⲩⲃⲱ ⲛ̄ⲉⲗⲟⲟⲗⲉ ⲛ̄ϥⲁⲓ̈ⲟⲩⲧⲁϩ ⲧⲏⲣⲥ̄ ⲙ̄ⲙⲉ · ⲛ̄ⲁϣ ⲛ̄ϩⲉ ⲁⲣⲕⲧⲟ ⲉⲩⲥⲓϣⲉ ⲧⲃⲱ ⲛ̄ⲉⲗⲟⲟⲗⲉ ⲉⲛⲧⲁⲥⲣ̄ϣⲙⲙⲱ · 

Paragraph 04
-------
ⲁⲕⲙⲏⲛ ⲉϣⲁϥⲣ̄ⲡⲕⲉϫⲟⲟⲥ ϩⲛ̄ⲟⲩϭⲱⲛⲧ̄ ϫⲉⲉϣⲱⲡⲉ ⲉⲣϣⲁⲛⲉⲓⲁⲁⲧⲉ ⲉⲃⲟⲗ ϩⲛ̄ⲟⲩϩⲟⲥⲙ̄ ⲁⲩⲱ ⲛ̄ⲛ̄ⲧⲉⲧⲁϣⲟ ⲛⲉ ⲛ̄ⲟⲩⲥⲙ̄ⲣⲱϩⲉ · ⲁϫⲱϩⲙ̄ ⲉⲙⲁⲧⲉ ϩⲛ̄ⲟⲩϫⲓ ⲛ̄ϭⲟⲛⲥ̄ ⲙ̄ⲡⲁⲙ̄ⲧⲟ ⲉⲃⲟⲗ ⲡⲉϫⲉⲡϫⲟⲉⲓⲥ ·

Paragraph 05
-------
ⲉⲥⲉϣⲱⲡⲉ ϭⲉ ⲉⲧⲣⲉⲡϫⲟⲉⲓⲥ ⲧⲁⲁⲥ ⲛⲁⲛ ⲉⲧⲣⲉⲛϩⲁⲣⲉϩ ⲉⲣⲟⲛ ⲉⲡⲡⲉⲑⲟⲟⲩ ⲛ̄ⲧⲛ̄ⲣⲟⲉⲓⲥ ⲉⲛⲉϥⲉⲛⲧⲟⲗⲏ ⲙⲛ̄ⲛⲉⲥⲃⲟⲟⲩⲉ ⲛ̄ⲛⲉⲛⲉⲓⲟⲧⲉ · ϫⲉⲕⲁⲥ ⲉⲛⲉϭⲓⲛⲉ ⲛ̄ⲟⲩⲛⲁ · ⲁⲩⲱ ⲛ̄ⲧⲛ̄ϩⲉ ⲉⲩϩⲙⲟⲧ ⲉⲩⲟⲩⲟⲉⲓϣ ⲛⲁⲛ ⲛ̄ⲃⲟⲏⲑⲉⲓⲁ :

