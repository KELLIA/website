
---------------------------------------
19. *On the Sinfulness of the Community*
---------------------------------------
ⲛ̄ⲧⲕ̄ⲟⲩⲇⲓⲕⲁⲓⲟⲥ ⲡϫⲟⲉⲓⲥ ⲉⲧⲃⲉⲡⲁⲓ̈ ϯⲛⲁϣⲁϫⲉ ⲙ̄ⲡⲉⲕⲙ̄ⲧⲟ ⲉⲃⲟⲗ ·


Chapter 01
=========
Paragraph 01
-----
ⲱ ⲡⲓⲛⲟϭ ⲛ̄ⲙ̄ⲕⲁϩ ⲛ̄ϩⲏⲧ ⲙⲛ̄ⲧⲉⲓ̈ⲗⲩⲡⲏ ⲉⲧⲛⲁϣⲱⲥ ⲉⲧⲉⲙ̄ⲡⲥ̄ⲱϫⲛ̄ ϣⲁϩⲟⲩⲛ ⲉⲧⲉⲛⲟⲩ ⲉⲃⲟⲗ ϩⲓⲧⲛ̄ⲛⲉⲥⲛⲏⲩ ⲛ̄ⲛⲟⲩϫ . ⲉⲧⲉⲙ̄ⲡⲟⲩⲣ̄ϩⲟⲧⲉ ϩⲏⲧϥ̄ ⲙ̄ⲡⲛⲟⲩⲧⲉ · ⲟⲩⲇⲉ ⲙ̄ⲡⲟⲩⲣ̄ⲡⲙⲉⲉⲩⲉ ⲛ̄ⲧⲉⲩϩⲁⲏ · ⲁⲗⲗⲁ ⲁⲩⲟⲩⲉϩⲛⲟⲃⲉ ⲉϫⲛ̄ⲛⲉⲩⲛⲟⲃⲉ ⲉⲧⲃⲉⲧⲉⲩⲙⲛ̄ⲧⲁⲧⲥⲱⲧⲙ̄ · ⲙ̄ⲛ̄ⲛⲉⲩϩⲃⲏⲩⲉ ⲉⲑⲟⲟⲩ ·

Paragraph 02
------
ⲉⲁⲩⲧⲁϩⲟ ⲉⲣⲁⲧϥ̄ ⲙ̄ⲡⲉⲩϩⲏⲧ ⲉⲧⲙ̄ⲛⲁϩⲧⲉ · ⲁⲩⲱ ⲁⲩϩⲱϫⲡ̄ ⲛ̄ⲛⲉⲩⲙⲁⲁϫⲉ ⲉⲧⲙ̄ⲥⲱⲧⲙ̄ ⲉⲛϣⲁϫⲉ ⲙ̄ⲡⲛⲟⲩⲧⲉ ⲙⲛ̄ⲛ̄ⲉⲛⲧⲟⲗⲏ ⲛ̄ⲛⲉⲛⲉⲓⲟⲧⲉ ·

Paragraph 03
------
ϣⲁⲧⲛⲁⲩ ⲉⲛϯ ⲉϩⲟⲩⲛ ⲉϩⲣⲙ̄ⲡϣⲁϫⲉ ⲉⲧⲥⲏϩ ϩⲛ̄ⲧⲉⲛⲙⲛ̄ⲧⲁⲧⲥⲱⲧⲙ̄ · ϫⲉⲁⲕⲙⲁⲥⲧⲓⲅⲟⲩ ⲙ̄ⲙⲟⲟⲩ ⲁⲩⲱ ⲙ̄ⲡⲟⲩⲙ̄ⲕⲁϩ · ⲁⲕⲟϫⲛⲟⲩ · ⲁⲩⲱ ⲙ̄ⲡⲟⲩⲟⲩⲱϣ ⲉϣⲱⲡ ⲉⲣⲟⲟⲩ ⲛ̄ⲧⲉⲥⲃⲱ ·

Paragraph 04
------
ⲏ ⲧⲛ̄ϣⲁⲁⲧ ⲛ̄ⲧⲉⲡⲛⲟⲩⲧⲉ ⲡⲁⲓⲇⲉⲩⲉ ⲙ̄ⲙⲟⲛ ϩⲛ̄ϩⲉⲛϣⲱⲛⲉ ⲉⲩϣⲟⲃⲉ · ⲛ̄ⲑⲉ ⲛ̄ⲟⲩⲉⲓⲱⲧ ⲉϥϯⲥⲃⲱ ⲛ̄ⲛⲉϥϣⲏⲣⲉ · ϫⲉⲁⲣⲁ ⲡⲉⲛϩⲏⲧ ⲉⲧⲛⲁϣⲧ̄ ⲛⲁⲑⲃ̄ⲃⲓⲟ ⲛ̄ⲧⲛ̄ⲕⲧⲟⲛ ⲉⲣⲟϥ ϩⲛ̄ⲟⲩⲙⲉⲧⲁⲛⲟⲓⲁ · ⲛϥ̄ϣⲛ̄ϩⲧⲏϥ ⲉϫⲛ̄ⲧⲉⲛⲙⲛ̄ⲧⲧⲁⲗⲁⲓⲡⲱⲣⲟⲥ ⲛϥ̄ϥⲓ ⲛ̄ⲛⲓϩⲓⲥⲉ ⲉⲃⲟⲗ ϩⲓϫⲱⲛ ·

Paragraph 05
------
ⲁⲩⲱ ϭⲉ ⲙ̄ⲡⲛ̄ⲁⲓⲥⲑⲁⲛⲉ ⲉⲧⲣⲉⲛⲥⲁϩⲱⲛ ⲉⲃⲟⲗ ⲙ̄ⲡⲡⲉⲑⲟⲟⲩ ⲛ̄ⲧⲛ̄ⲉⲓ̈ⲣⲉ ⲙ̄ⲡⲡⲉⲧⲛⲁⲛⲟⲩϥ · ϣⲁⲛⲧⲉⲟⲩ ϭⲉ ϣⲱⲡⲉ ⲉⲛⲥⲱⲕ ⲉϩⲣⲁⲓ̈ ⲉϫⲱⲛ ⲙ̄ⲡϩⲁⲡ ⲛ̄ⲛⲉⲓ̈ϣⲁϫⲉ ϫⲉⲙⲏ ⲛ̄ⲧⲉⲧⲛⲁⲣ̄ϩⲟⲧⲉ ϩⲏⲧ ⲁⲛ ⲡⲉϫⲉⲡϫⲟⲉⲓⲥ . ⲏ ⲛ̄ⲧⲉⲧⲛⲁϣⲗⲁϩ ⲁⲛ ⲙ̄ⲡⲁⲙ̄ⲧⲟ ⲉⲃⲟⲗ ·

Paragraph 06
------
ϩⲙ̄ⲡⲁⲓ̈ ⲅⲁⲣ ⲛ̄ⲧⲉⲣⲉϥⲛⲁⲩ ⲉⲣⲟⲛ ⲛ̄ϭⲓⲡϫⲟⲉⲓⲥ ⲉⲛⲙⲏⲛ ⲉⲃⲟⲗ ϩⲛ̄ⲧⲉⲛⲙⲛ̄ⲧⲛⲁϣⲧ̄ϩⲏⲧ ⲙⲛ̄ⲛⲉⲛⲕⲁⲕⲓⲁ · ϣⲁϥϫⲟⲟⲥ ⲛⲁⲛ ⲛ̄ⲧⲉⲓ̈ϩⲉ ϫⲉⲉⲧⲉⲧⲛ̄ϣⲁⲛⲙⲟⲟϣⲉ ⲉϩⲟⲩⲛ ⲉⲣⲟⲓ̈ ⲉⲛⲧⲉⲧⲛ̄ϣⲏϣ ⲁⲛ · ⲁⲩⲱ ⲛ̄ⲧⲉⲧⲛ̄ⲧⲙ̄ⲟⲩⲱϣ ⲉⲥⲱⲧⲙ̄ ⲛ̄ⲥⲱⲓ̈ · ϯⲛⲁⲟⲩⲱϣϥ̄ ⲙ̄ⲡⲥⲱϣ ⲛ̄ⲧⲉⲧⲛ̄ⲙⲛ̄ⲧϫⲁⲥⲓϩⲏⲧ ·


Paragraph 07
------
ⲉⲓⲧⲁ ⲟⲛ ϫⲉⲉϫⲛ̄ⲛⲁⲓ̈ ⲟⲛ ⲉⲧⲉⲧⲛ̄ⲧⲙ̄ⲡⲁⲓⲇⲉⲩⲉ ⲁⲗⲗⲁ ⲛ̄ⲧⲉⲧⲛ̄ⲙⲟⲟϣⲉ ⲉϩⲟⲩⲛ ⲉⲣⲟⲓ̈ · ⲉⲛⲧⲉⲧⲛ̄ϣⲏϣ ⲁⲛ · ⲁⲛⲟⲕ ϩⲱ ϯⲛⲁⲙⲟⲟϣⲉ ⲛⲙ̄ⲙⲏⲧⲛ̄ ϩⲛ̄ⲟⲩⲑⲩⲙⲟⲥ ϩⲛ̄ⲟⲩϣⲱϣ ⲁⲛ ⲛ̄ⲧⲁⲡⲁⲧⲁⲥⲥⲉ ⲙ̄ⲙⲱⲧⲛ̄ ϩⲱ ⲛ̄ⲥⲁϣϥ̄ ⲛ̄ⲥⲟⲡ ⲉⲡⲙⲁ ⲛ̄ⲛⲉⲧⲛ̄ⲛⲟⲃⲉ ·


Paragraph 08
------
ϣⲁⲛⲧⲉⲟⲩ ϭⲉ ϣⲱⲡⲉ ⲉⲛϩⲛ̄ⲛⲉⲓ̈ϩⲃⲏⲩⲉ ⲙ̄ⲡⲟⲛⲏⲣⲟⲛ ⲉⲙⲡⲛ̄ⲧⲃ̄ⲃⲟⲛ ⲉⲧⲣⲉⲛⲟⲩⲁϩⲛ̄ ⲛ̄ⲥⲁⲡϫⲟⲓ̈ⲥ ⲡⲉⲛⲛⲟⲩⲧⲉ ϩⲛ̄ⲟⲩⲙⲉⲧⲁⲛⲟⲓⲁ · ⲙⲛ̄ⲟⲩⲣⲓⲙⲉ ⲙⲛ̄ⲟⲩⲁϣⲁϩⲟⲙ · ϫⲉⲕⲁⲥ ⲉϥⲉⲕⲱ ⲛⲁⲛ ⲉⲃⲟⲗ ⲛϥ̄ⲛⲁ ⲛⲁⲛ ⲛϥ̄ⲕⲧⲟ ⲙ̄ⲡⲉϥϭⲱⲛⲧ̄ ⲉⲃⲟⲗ ⲙ̄ⲙⲟⲛ ·

Paragraph 09
------
ⲕⲁⲓ ⲅⲁⲣ ϥϫⲱ ⲙ̄ⲙⲟⲥ ϫⲉⲉⲧⲉⲧⲛ̄ⲧⲙ̄ⲕⲉⲧⲧⲏⲩⲧⲛ̄ · ϥⲛⲁϫⲱⲣ ⲛ̄ⲧⲉϥⲥⲏϥⲉ ⲛϥ̄ⲥⲱⲙⲧ̄ ⲛ̄ⲧⲉϥⲡⲓⲧⲉ ⲛϥ̄ⲥⲃ̄ⲧⲱⲧⲥ̄ · ⲁϥⲥⲟⲃⲧⲉ ⲛ̄ϩⲏⲧⲥ̄ ⲛ̄ϩⲉⲛⲥⲕⲏⲩⲏ ⲙ̄ⲙⲟⲩ · 

Paragraph 10
-------
ⲡⲁⲗⲓⲛ ⲟⲛ ϥϫⲱ ⲙ̄ⲙⲟⲥ ϫⲉⲡϣⲁϫⲉ ϥⲙⲉϩ ⲛ̄ⲟⲣⲅⲏ · ⲁⲩⲱ ⲧⲟⲣⲅⲏ ⲙ̄ⲡⲉϥϭⲱⲛⲧ̄ ⲛⲁⲟⲩⲱⲙ ⲛ̄ⲑⲉ ⲛ̄ⲟⲩⲕⲱϩⲧ̄ · ⲁⲛⲟⲛ ⲇⲉ ⲙ̄ⲡⲛ̄ⲣ̄ⲡⲙⲉⲉⲩⲉ ⲛ̄ⲛⲁⲓ̈ ⲟⲩⲇⲉ ⲙ̄ⲡⲛⲕ̄ⲧⲟⲛ ⲉⲧⲣⲉⲛⲥⲁϩⲱⲛ 

