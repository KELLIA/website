
----------------------------------------
8. *On Sins of the Tongue*
----------------------------------------

Chapter 01
=========

Paragraph 01
-----

<pb n="[ⲣ̄ⲗ̄ⲅ̄]"/>ⲛⲉ ⲛⲉϥⲥⲡⲟⲧⲟⲩ [1]_ · ⲁⲩⲱ ϫⲉ˻ⲡ˼ⲉⲧⲧⲱⲕⲥ̄ ϩⲛ̄ϩⲉⲛϣⲁϫⲉ ⲛⲁⲟⲩϫⲁⲓ̈ ⲁⲛ [2]_ · ⲁⲩⲱ ϫⲉϣⲁⲣⲉⲟⲩⲣⲱⲙⲉ ⲛ̄ⲣⲉϥϭⲱⲛⲧ̄ ⲥⲟⲃⲧⲉ ⲛ̄ϩⲉ˻ⲛ˼ⲙⲓϣⲉ [3]_ · ⲁⲩⲱ ϫⲉϣⲁⲣⲉⲧⲟⲣⲅⲏ ⲧⲁⲕⲉⲛ̄ⲕⲉⲥⲁⲃⲉ [4]_ · ⲁⲩⲱ ϫⲉϣⲁⲣⲉⲡⲉⲧϭⲉⲡⲏ ⲉϭⲱⲛⲧ̄ ⲉⲓⲣⲉ ⲛ̄ⲟⲩⲙⲛ̄ⲧⲁⲧϣⲟϫⲛⲉ [5]_ · ⲁⲩⲱ ϫⲉⲟⲩϣⲁϫⲉ ⲛ̄ⲗⲩⲡⲏ ϣⲁϥⲧⲟⲩⲛⲉⲥϩⲉⲛⲟⲣⲅⲏ. ϣⲁⲣⲉⲟⲩϣⲁϫⲉ ⲇⲉ ⲉϥⲙ̄ⲡⲉϥⲙⲁ ⲕⲧⲟ ⲉⲃⲟⲗ ⲛ̄ⲟⲩϭⲱⲛⲧ̄ [6]_ ·

Paragraph 02
-----

<pb n="ⲧ̄ϥ̄ⲁ̄"/> ⲉⲛⲉⲓⲣⲉ ⲙ̄ⲡⲙⲉⲉⲩⲉ ⲙ̄ⲡⲉⲛⲧⲁϥϫⲟⲟⲥ ϫⲉⲁⲩⲱ ⲡⲁⲓ̈ ⲉⲛⲥⲟⲟⲩⲛ ⲙ̄ⲡⲉⲓ̈ⲟⲩⲟⲉⲓϣ [7]_ ϫⲉⲁⲧⲉⲩⲛⲟⲩϭⲉ ϣⲱⲡⲉ ⲉⲧⲣⲉⲛⲧⲱⲟⲩⲛ ϩⲁⲡϩⲓⲛⲏⲃ [8]_ · ⲁⲧⲉⲩϣⲏ ⲡⲣⲟⲕⲟⲡⲧⲉ · ⲁⲡⲉϩⲟⲟⲩ ϩⲱⲛ ⲉϩⲟⲩⲛ · ⲙⲁⲣⲛ̄ⲕⲱϭⲉ ⲛ̄ⲥⲱⲛ ⲛ̄ⲛⲉϩⲃⲏⲩⲉ ⲙ̄ⲡⲕⲁⲕⲉ [9]_ , ⲉⲧⲉⲛⲁⲓ̈ ⲛⲉ · ⲛ̄ϫⲟⲕϫⲕ̄. ⲙⲛ̄ⲛ̄ⲕⲁⲧⲁⲗⲁⲗⲓⲁ [10]_ · ⲙⲛ̄ⲙ̄ⲙⲟⲥⲧⲉ · ⲙⲛ̄ⲙ̄ⲙⲛ̄ⲧⲃⲁⲃⲉⲣⲱⲙⲉ. ϫⲉⲕⲁⲥ ⲉⲛⲛⲁϣⲱⲡⲉ ϩⲛ̄ⲟⲩⲧⲥⲁⲛⲟ ⲙⲛ̄ⲟⲩϭⲓⲛⲁϩⲉⲣⲁⲧⲛ̄ ⲉ˻ⲡ˼ϫⲟⲉⲓⲥ ⲕⲁⲗⲱⲥ ⲁϫⲛ̄ⲣⲟⲟⲩϣ [11]_ ⲙⲛ̄ⲟⲩⲙⲛ̄ⲧⲁⲧⲛⲟⲃⲉ ·

Chapter 02
========

Paragraph 01
-----

ⲛ̄ⲧⲱⲧⲛ̄ ⲇⲉ ⲛⲉⲧⲉⲓⲣⲉ ⲛ̄ⲛⲉⲓ̈ϣⲧⲟⲣⲧⲣ̄ [12]_ ⲁⲩⲱ ⲉⲧϫⲓϭⲟⲗ ⲉⲛⲉⲧⲛ̄ⲉⲣⲏⲩ · ⲟⲩⲟⲉⲓ ⲛⲏⲧⲛ̄ ϫⲉⲙ̄ⲡⲉⲧⲛ̄ⲣⲡⲙⲉⲉⲩⲉ ⲙ̄ⲡϣⲁϫⲉ ⲉⲛⲉⲧⲁⲡⲉⲛⲉⲓⲱⲧ ϫⲟⲟϥ ϩⲛ̄ⲟⲩⲙ̄ⲕⲁϩ ⲛ̄ϩⲏⲧ · ϫⲉⲡⲁⲗⲓⲛ ⲟⲛ ⲛⲉⲧⲛ̄ϫⲓϭⲟⲗ ⲉⲛⲉⲧⲛ̄ⲉⲣⲏⲩ ϩⲛ̄ⲟⲩⲙⲟⲥⲧⲉ · ⲙⲛ̄ⲛ̄ⲥⲁⲧⲣⲉⲧⲛⲥⲱⲧⲙ̄ ⲉⲡⲥⲁϩⲟⲩ · ϫⲉϥⲥϩⲟⲩⲟⲣⲧ̄ ⲛ̄ϭⲓⲡⲉ˻ⲧ˼[ⲛ]ⲁϫⲓϭⲟ˻ⲗ˼ [ⲉⲡⲉⲧϩⲓⲧⲟⲩⲱϥ ϩⲛ̄ⲟⲩⲕⲁ]ⲕ˻ⲓⲁ˼ [ⲙⲛ̄ⲟⲩⲙⲟ]ⲥⲧ˻ⲉ˼ [ⲏ ⲛ̄]ϣ˻ⲁ˼[ϫⲉ ⲉⲧⲉⲧⲛ̄]<pb n="ⲧ̄ϥ̄ⲃ̄"/>ϫⲱ [13]_ ⲙ̄ⲙⲟⲟⲩ ϩ˻ⲛ̄˼ⲟⲩⲙⲛ̄ⲧⲣⲉϥϩⲓⲗⲁ · ⲧⲉⲧⲛⲁϣⲧⲁϩⲟⲟⲩ ⲉⲣⲁⲧⲟⲩ :

Paragraph 02
-----

ⲉϣⲱⲡⲉ ϩⲉⲛⲙⲉ, ⲛⲉ ⲛⲉⲧⲉⲧⲛ̄ϫⲱ ⲙ̄ⲙⲟⲟⲩ. ⲟ˻ⲩ˼ⲟⲉⲓ ⲛⲏⲧⲛ̄ ϫⲉⲙ̄ⲡⲉⲧⲛ̄ϫⲟⲟⲩ ⲙ̄ⲡⲛⲁⲩ ⲏ ⲡⲥⲟⲡ ⲉⲧⲉϣϣⲉ ⲉϫⲟⲟⲩ ⲉⲃⲟⲗ ϫⲉⲟⲩϣⲁϫⲉ ⲉϫⲟⲟϥ ϩⲙ̄ⲡⲉϥⲟⲩⲟⲉⲓϣ ⲛⲁⲛⲟⲩϥ ⲧⲏⲣϥ̄ [14]_ ·

Paragraph 03
-----

ⲉϣⲱⲡⲉ ˻ⲇ˼ⲉ ⲟⲛ ϩⲉⲛϭⲟⲗⲛⲉ [15]_ ⲛⲉⲧⲉⲧⲛ̄ϫⲱ ⲙ̄ⲙⲟ[ⲟ]ⲩ · ⲟⲩⲟⲉⲓ ⲛ˻ⲏ˼[ⲧⲛ̄] ⲁⲩⲱ ⲉⲧ[ⲉⲧⲛⲁϣⲱⲡⲉ ⲉⲧⲉⲧⲛ̄ⲥϩⲟⲩⲟⲣⲧ̄ ⲉⲡⲉ]ϩⲟⲩⲟ [ϫⲉⲁⲧⲉⲧ]ⲛ[ϫⲱ ⲛ̄ⲟⲩϣ]˻ⲁ˼ϫⲉ [16]_ ⲛ̄ϭⲟⲗ ⲉⲛⲉⲧⲛ̄ⲥⲛⲏⲩ · ⲁⲩⲱ ⲁⲧⲉⲧⲛ̄ⲙⲉⲉⲩⲉ ⲉϩⲉⲛϣⲟϫⲛⲉ ⲛ̄ⲧⲉⲧⲛⲁϣⲧⲁϩⲟⲟⲩ [17]_ ⲉⲣⲁⲧⲟⲓⲩ ⲁⲛ · ⲉⲧⲉⲧⲛ̄ⲥⲱⲕ ⲉϩⲣⲁⲓ̈ ⲉϫⲱⲧⲛ̄ ⲛ̄ⲟⲩⲟⲣⲅⲏ ϩⲙ̄ⲡⲉϩⲟⲟⲩ ⲛ̄ⲧⲟⲣⲅⲏ ⲙⲛ̄ⲡϭⲱⲗⲡ̄ ⲉⲃⲟⲗ ⲙ̄ⲡϩⲁⲡ ⲙ̄ⲙⲉ ⲙⲡⲛⲟⲩⲧⲉ. ⲡⲁⲓ̈ ⲉⲧⲛⲁⲧⲱⲱⲃⲉ ⲙ̄ⲡⲟⲩⲁ ⲡⲟⲩⲁ ⲕⲁⲧⲁⲛⲉϥϩⲃⲏⲩⲉ [18]_ · 

Paragraph 04
-----

ϩⲙ̄ⲡⲁⲓ̈ ⲅⲁⲣ ⲉⲛⲧⲁϥϫⲟⲟⲥ ϫⲉϣⲁⲣⲉⲡⲙⲁⲓ̈ⲛⲟⲃⲉ ⲣⲁϣⲉ ϩⲛ̄ϩⲉⲛⲙⲓϣⲉ [19]_ · ⲁⲩⲱ ϫⲉⲡⲛⲁϣⲧ̄ϩⲏⲧ ⲛⲁⲧⲱⲙⲧ̄ ⲁⲛ ⲉⲡⲡ˻ⲉ˼[ⲧ]ⲛⲁⲛⲟⲩϥ [20]_ :

